                      By KKO                                                
                                                                  
                                                                   
                                              
 
Knut Hamsun 
Açlık 
                                                                     
Yumruğunu yemedikçe kimsenin bırakıp gitmediği o garip şehirde, Kristiania’da 
aç sefil sürtüyordum o günlerde... 
Tavan arasında uyanık yatıyordum, alt katta bir saatin altıyı vurduğunu 
duydum. Hafif aydınlanmıştı ortalık, insanlar merdivenleri inip çıkmaya 
başlamışlardı. İlerde, eski Morgenbladet gazeteleri döşeli oda kapısında 
Fenerler işletmesinin bir ilanını görebiliyordum; onun biraz solunda iri 
siyah harfli bir ilanda fırıncı Fabian Olsen’in taze, gevrek ekmekleri. 
Gözlerimi açar açmaz, eski alışkanlık, düşünmeye başladım: bugünlük bir ümit 
var mı, diye. Son günlerde halim haraptı bir hayli: Elde avuçta kalmış 
öteberiyi peş peşe Amcaya götürmem gerekmişti. Sinirli, dayanıksız olmuş, baş 
dönmeleri yüzünden de birkaç kere bütün günü yatakta geçirmek zorunda 
kalmıştım. Arada, şansım yaver gittikçe, bir yazıma, bir gazeteden bir beş 
kron da. almamış değildim hani. 
Gün ışıdıkça ışıyordu; kapıdaki ilanları okumaya başladım; ipince, sırıtan 
harfleriyle: Kefen, tabut örtüsü, Matmazel Andersen, Büyük kapı, sağ kolda 
ilanını bile seçebiliyordum. Bu iş beni uzun zaman oyaladı; alt kattaki saat 
sekizi çalıyordu, ben henüz kalkıp giyinmemiştim.  
Pencereyi açıp dışarı baktım. Olduğum yerden bir çamaşır ipiyle boş bir arsa 
görünüyordu; ta ilerde birkaç işçi, yanmış bir demirci dükkanının kalıntısını 
temizliyorlardı. Dirseklerimi pencere kenarına dayadım, gökyüzüne baktım. 
Hava güneşli olacaktı besbelli. Sonbahar gelmişti: her şeyin renk değiştirip 
öleceği narin, serin mevsim. Sokaklarda başlamış gürültü, beni dışarıya 
çağırıyordu: Attığım her adımda taban tahtaları esneyen bu boş oda, ıslak ve 
korkulu bir tabuttu sanki. Ne kapısında doğru dürüst bir kilit, ne içinde bir 
soba. Geceleri çoraplarımın üstüne yatıyordum, sabaha kadar birazcık 
kurusunlar diye. Bu odada beni sevindiren tek şey, ufak kırmızı bir salıncak 
koltuktu sadece. Akşamları bu koltuğa oturup kestiriyor, hülyalara 
dalıyordum. Rüzgar şiddetli esecek olsa da alt katlardaki kapılar açık 
bulunsa, döşemeden yukarı, duvarlardan içeri çeşit çeşit, acayip ıslıklar 
üfürüyor, kapının altındaki Morgenbladet gazetesinde birer karış yırtıklar 
peyda oluyordu. 
Kalktım, yatağın kenarındaki pakette kahvaltılık biraz bir şey var mı, diye 
baktım; bulamayınca yine pencerenin yanına döndüm. 
Allah bilir, diye düşündüm, iş aramanın acaba bir faydası olur mu? Aldığım o 
bir sürü ret cevapları, o yarım ağız vaatler, düpedüz hayırlar, beslenmiş de 
boşa gitmiş ümitler, her şey seferinde neticesiz kalmış yeni yeni 
teşebbüsler, bende cesaret namına bir şey bırakmamıştı. Son defa bir 
tahsildarlık için müracaat etmiş, ama geç kalmıştım; elli kron kefalet akçası 
da bulamamıştım üstelik. Her seferinde şu veya bu engel çıkıyordu karşıma, 
itfaiye müdürlüğüne de başvurmuştum ayrıca. Salonda elli kişi kadardık; güçlü 
kuvvetli olduğumuz, gözümüzü daldan budaktan esirgemediğimiz hissini vermek 
için göğüslerimizi germiştik. Bir muavin dolaşıyor, isteklileri gözden 
geçiriyor, kollarım yokluyor, bazı sorular soruyordu. Bana da geldi, başını 
salladı sadece, gözlüğümden ötürü bu işe yaramayacağımı söyledi. Gittim, 
sonra yine geldim gözlüksüz. Kaşlarımı çatmış durdum, bıçak gibi keskindi 
bakışlarım. Adam yine geldi önüme, gülümsedi, geçip gitti; tanımıştı her 
halde. Hepsinden kötüsü elbiselerimden hayır kalmamıştı; hiçbir yerde 
kendimi, mazbut bir adam gibi gösteremezdim artık. 
Boyuna, hep aynı şekilde, şu son zamanlarda halim berbattı benim! Sonunda, 
ellerim böyle boş, ortalarda kalışım ne garip! Artık bir tarağım bile yoktu, 
dertlendim mi okuyacak bir kitabım bile yok. Yaz boyu mezarlıklara taşındım, 
yahut saray parkına. Gazeteler için yazılarımı oralarda yazdım. Çeşitli 
konularda, acayip buluğlar, tedirgin beynimde kesintiler, kaprisler üstüne, 
sütun sütun. O perişan halimde çok kere en olmayacak konuları seçtim, 
bunların yazılması bana saatler saati süren çabalara mal oldu. Yazdım, sonra 
da hiçbiri kabul edilmedi. Bir yazıyı bitirince bir yenisine giriştim, yazı 
işleri müdürünün geri çevirmeleri, beni yıldırmadı çok kere. Kendi kendime 
hep, er geç başaracaksın dedim. Nitekim arada, talih benden yana döndükçe, 
başardığım yazılarda, bir öğleden sonranın gayretine karşılık, beş kron 
aldığım oldu. 
Pencere önünden tekrar geri çekildim, koltuğun yanma gittim, yüzümü yıkamaya 
su vardı koltuğa konmuş kapta. Rengini attığı belli olmasın, yenice görünsün 
diye, pantolonumun parlayan diz kapaklarına birkaç damla su serptim. Bu iş de 
tamamlanınca, her zamanki gibi, cebime kağıt kalem koyup odadan çıktım. Ev 
sahibim kadının dikkatini çekmemek için, merdivenlerden gayet yavaş indim. 
Kira müddetini geçireli birkaç gün olmuştu, kirayı vermeye bende para nerede? 
Saat dokuzdu. Araba gürültüleri, insan sesleri doldurmuştu havayı. Yayaların 
ayak sesleri, arabacıların kırbaç şaklatışlarıyla karışık muazzam bir sabah 
korosu. Dört bir yanda bu gürültülü kaynaşma, beni bir anda diriltti; içimde 
gitgide bir hoşnutluk duymaya başladım. Açık havada sadece bir sabah 
gezintisi, aklımdan bile geçmiyordu. Ciğerlerim ne yapacaktı bu havayı? Ben 
bir dev gibi kuvvetliydim, omuz vurup bir arabayı durdurabilirdim. İnce, 
acayip bir hal, berrak bir umursamazlık duygusu sarmıştı beni. Karşıma çıkan, 
yanımdan geçip giden insanlara bakıyor, duvarlardaki levhaları okuyor, 
uzaklaşan bir tramvaydan üzerime düşen bir bakışın bıraktığı izlenimi 
duyuyor, yolumun üstüne çıkıp yine kaybolan bütün ufak tefek tesadüfleri, 
hemen her şeyi idraklerime geçiriyordum. Ah, bu derece günlük güneşlik bir 
günde insanın yanında biraz da yiyeceği olsaydı! Neşeli bir sabah keyfi 
çökmüştü üzerime, alabildiğine memnundum; belli bir sebep yokken, sırf 
sevincimden, bir şarkı mırıldanmaya başladım... Kolumda bir sepet, bir kadın, 
bir kasap dükkanı önünde durmuş, çokça sucuk alıyordu. Yanından geçiyordum, 
bana baktı. Tek dişi vardı, o da ta önde. Son günlerde pek sinirli, kolay 
heyecanlanır olduğum için kadının yüzü, bana ani bir tiksinti verdi. Uzun ve 
sarı diş, çeneden fırlamış ufak bir parmağı andırıyordu. Benden yana döndüğü 
sırada, kadının bakışları sucuk doluydu hala. İştahım ansızın kapandı, kusmak 
geldi içimden. Pazar yerine varınca çeşmeye gidip biraz su içtim, başımı 
kaldırdım: Kurtarıcı kilisesinin kule saati, onu gösteriyordu. 
Sokaklarda sürtmeye devam ettim. Hiçbir şeyi umursamadan, avare, yürüyor, bir 
sokak basında sebepsiz duruyor, hiç işim olmayan bir yan sokağa sapıyordum. 
Her şeyi oluruna bırakıyor, kendimi o şen sabaha terk ediyor, mesut insanlar 
içinde ben de kaygısız, öne arkaya sallanıyordum. Bulutsuz, berraktı gökyüzü, 
benim de gönlüm gölgesiz. Tam on dakika kesiksiz, ihtiyar ve topal bir adamın 
peşi sıra yürüdüm. Elinde bir paket vardı; bütün vücuduyla yürüyor, hızlı 
gidebilmek için olanca kuvvetim harcıyordu. Sarf ettiği enerjiden soluduğunu 
duyuyordum. Paketini taşıyabileceğim aklıma geldi. Daha sonra Graensen 
caddesinde Hana Pauli’ye rastladım, selam verip uçar gibi uzaklaştı. Ne diye 
bu kadar acele ediyordu? Kendisinden bir kron istemeyi hiç de düşünmemiştim, 
birkaç hafta önce ödünç aldığım battaniyesini de yakında geri verecektim. 
Belimi biraz doğrultsam, artık hiç kimseye battaniye borçlu olmak işemezdim 
ki! Belki de hemen bugün, gelecekteki suçlar yahut irade hürriyeti üzerine 
bir makale, okunmaya değer bir şey yazar, hiç değilse bir on kron 
alabilirdim. Böyle bir makale düşüncesi, içimi birdenbire, derhal başlamak, 
dolu beynimi sağmak ihtirasıyla doldurdu. Saray parkında uygunca bir yer 
bulup makaleyi tamamlamadıkça dinlenmek istemiyordum. 
Fakat önümdeki topal ihtiyar, hep aynı deprenmeli hareketleri tekrarlıyordu. 
Sonunda bu sakat adamın ardında kalışıma içerlemeye başladım. Yolculuğu hiç 
bitmeyeceğe benziyordu; belki o da benim gideceğim yere gitmeye karar 
vermişti de bütün yol boyunca önümde hep onu görmem gerekiyordu. Heyecanımdan 
bana öyle geliyordu ki sokak başlarında bir an tereddüt etmekte, sanki benim 
ne tarafa sapacağımı beklemekte, sonra da elindeki paketi sallayarak, 
öncülüğü elden bırakmamak için olanca gücüyle yürümekteydi. Yürüyor, eziyet 
çeken bu biçareye bakıyor, içimin gitgide hınçla dolduğunu hissediyordum. 
Onun azar azar keyfimi kaçırdığımı, bu duru ve güzel sabahı birdenbire zehir 
ettiğini hissediyordum. Aksıya topallıya ilerleyen koca iri bir böceğe 
benziyordu: kuvvet ve zorbalıkla ille de bir yere varmak, yaya kaldırımını 
sırf kendisine tahsis etmek isteyen bir böceğe. Tepeye çıktığımızda 
tahammülüm tükendi. Bir vitrinin önünde durdum, çekip gitmesi için ona zaman 
bırakmak istiyordum. Birkaç dakika sonra ben yine yürümeye başlayınca adam 
önümdeydi yine: Mıhlanmış gibi o da olduğu yerde kalmıştı. Hiç düşünmeden ve 
öfkeli üç dört adımda ona yetişip omzuna çarptım. 
Birden durdu. Göz göze bakıştık. 
Bir Sehilling, dedi. Süt parası Başım yana eğdi. 
Fena yakalanmıştım. Ceplerimi arandım:  
Süt parası. Evet, şey, bu devirde paradan yana halimiz kötü. Zaruret 
içindesiniz galiba. 
Dünden beri Drammen’de ağzıma lokma girmedi, dedi adam. Beş param yok, henüz 
bir iş de bulamadım.  
İşçi misiniz? 
Evet, iğneciyim. 
Ne? 
İğneci. Ama kunduracılık da gelir elimden. 
O zaman işe değişir. Az bekleyin burada. Size biraz para bulup getireyim, 
birkaç kuruş. 
Hızlı hızlı Pilestraede’ye gittim, ilk katta bir rehinci biliyordum, daha 
önce hiç gitmişliğim yoktu bu adama. Cümle kapısından içeri girince çabucak 
yeleğimi çıkardım, katlayıp koluma aldım; merdivenleri çıkıp dükkanın 
kapısını tıklattım. Selam verip yeleği tezgahın üzerine bıraktım. 
Bir buçuk kron!, dedi adam. 
Olur, olur, mersi!, cevabım verdim. Çok dar gelmeseydi vermezdim ya! 
Parayı ve makbuzu geri aldım. Bu yeleği akıl edişim, isabet olmuştu. Güzelce 
bir kahvaltı için bana da para artacak, bu takdirde gelecekteki suçlar 
makalemi akşama kadar bitirebilecektim. Hayatı o anda daha güzel bulmaya 
başlamıştım; başımdan savmak için hızlı hızlı adamın yanma gittim. 
Buyurun! dedim, önce bana başvurmanız, beni sevindiriyor. 
Adam parayı aldı, bakışlarıyla beni inceliyordu. Durmuş, ne diye bakıyordu 
böyle? içimde, onun, bilhassa pantolonumun diz kapağını incelediği hissi 
uyandı; bu yüzsüzlük yordu beni. Yoksa bu serseri, beni göründüğüm kadar 
fakir mi sanıyordu? On kronluk bir makale yazmaya, hemen hemen, başlamış 
değil miydim? Hem ilersi için korktuğum da yoktu, dövülecek nice demirlerim 
vardı ocakta. Böyle aydınlık bir günde bir bahşişi gözden çıkarmışsam bu 
yaban herife de ne oluyordu sanki? Adamın bakışlarına içerlemiştim, 
ayrılmadan önce ona bir ders vermek istedim, omuz silkerek dedim ki: 
-Azizim, çirkin bir huyunuz var, size bir kron verdiler mi aval aval insanın 
dizlerine bakıyorsunuz. 
Başı, duvara doğru geriye sarktı, ağzı açık kaldı. Dilenci alnı gerisinde 
kafası işliyor, besbelli kendisiyle şu veya bu şekilde alay etmek istediğimi 
düşünüyordu. Parayı geri uzattı. 
Ayağımı hızla yere vurdum; para sende kalsın, diye bastım azarı. Bunca 
zahmete boşuna mı katlandığımı sanıyordu? Öyle veya böyle, neticede ben bu 
kronu ona borçluydum belki de. Ne yapayım, huy, eski bir borcumu 
hatırlamıştım. Karşısındaki namuslu bir adamdı, parmak uçlarına kadar dürüst 
bir adam. Aslında onundu bu para... Teşekkür mü, ne münasebet, bir zevktir 
benim için. Hoşçakal! 
Yürüdüm gittim. Bu ayakları nikrisli karın ağrısını başımdan deflemiştim 
nihayet; artık rahat edebilirdim. Pilestraede’den geçip aşağıya indim, bir 
bakkal dükkanı önünde durdum. Yiyecek doluydu vitrin, içeri girip yol için 
yanıma bi raz bir şeyler almaya karar verdim. 
Az peynir, bir de francela! deyip yarım kronumu tezgahın üzerine bıraktım. 
Yüzüme bakmadan, alaycı bir sesle: Peynir, francela. hepsi bununla mı? diye 
sordu kadın. 
Evet, 50 öre ile! cevabım verdim, yılmadan. 
Alacağımı aldım; yaşlı, tombul kadına gayet kibar, hoşçakalın, dedim. Hemen 
sarayın bulunduğu tepeye tırmanıp parka girdim. Kendime boş bir kanepe bulup, 
açlığım deşilmiş, azığımı yemeye koyuldum. Hoşuma gitti; çoktandır böyle iyi 
bir gıda aldığım yoktu benim. Gitgide, uzun ağlayışlardan sonra duyulan o tok 
ferahlığı duydum içimde. Cesaretim kuvvetleniyor, üstelik herkesin 
bulabileceği, tarih kitaplarından pekala çıkarabileceği, gelecekte suçlar 
gibi basit ve beylik bir konuda bir makale yazmayı artık azımsıyordum. 
Kendimi daha büyük çalışmalara kudretli hissediyor, zorlukları yenebileceğime 
güveniyordum. Felsefi bilgi üzerine üç bölümlük bir inceleme yazısı yazmaya 
karar verdim. Kant’ın sofizmlerinden bazılarını feci şekilde hırpalamak 
fırsatım da kaçırmayacaktım tabii... Kağıtlarımı çıkarıp da işe girişmek 
isteyince kurşun kaleminim yanımda olmadığını gördüm. Rehincide unutmuştum, 
kalem yelek cebimde kalmıştı. 
Hay Allah, her işim ne de ters gidiyordu! Bir iki küfür savurdum, kanepeden 
kalkıp yollarda gezinmeye başladım. 
Sessizdi her taraf; ta ilerde, kraliçenin köşkünün orada, bir kaç dadı, 
arabalarım sürüyorlar, başkaca kimsecikler görünmüyordu. öfkeden kuduruyordum 
için için; bir çılgın gibi kanepemin önünde, bir gidip bir geliyordum. Her 
bakımdan işlerimin aksi gitmesi ne garip! Üç bölümlük bir makale, bukadar 
basit bir şey yüzünden kalıyordu işte: cebimde on öre’lik bir kurşun kalem 
olmayışı yüzünden! Şimdi tekrar Pilestraede’ye gitsem de kalemimi istesem? 
Gezintiye çıkanlar parkı doldurmadan önce yazımın önemli bir kısmım bitirecek 
kadar vaktim olurdu yine de. Felsefо bilgi üzerine böyle bir makaleye bağlı 
pek de çok şey vardı; belki de birçok insanların saadeti bu makaleye 
bağlıydı, kimseler bilemezdi bunu. Kendi kendime, bu yazının ola ki gençlere 
yardımı dokunur, dedim, insaflı düşününce Kant’a yüklenmek istemiyordum; bu 
kısımda hileye sapabilir, zaman ve mekan meselesine gelince, pek farkına 
varılmaz şekilde fikir değiştirebilirdim, olup biterdi. Fakat Renan’dan yana 
çıkmak istemiyordum, eski köy papazı Renan’dan yana... Ne olursa olsun 
mutlaka, birkaç sütunluk bir makale yazmak gerekiyordu: ödenmemiş kira, 
sabahları merdivende karşılaştıkça ev sahibi kadının uzun uzun bakışları gün 
boyu bana azap veriyor, karanlık düşüncelerden uzak, ferah saatlerimde bile 
peşimi bırakmıyordu. 
Saray tepesinden aşağıya inmiş, yürüyordum; önüm sıra giden iki genç kadın 
gördüm. Yanlarından geçerken birisinin koluna süründüm, basımı kaldırıp 
baktım: dolgun, ama renksizceydi yüzü. Birden kızarıveren bu yüz, garip bir 
güzelliğe büründü. Neden kızarmıştı, bilmiyorum; belki yoldan geçenlerin 
birisinden duyduğu bir söz yüzünden, belki de sadece, aklına bir şey gelmişti 
de onun için. Koluna dokundum diye mi yoksa? Kabarık göğsü bir iki kere hızlı 
hızlı inip kalktı; şemsiyesinin sapım kuvvetlice sıkıyordu eli. Nesi vardı? 
Durdum, yol verdim, onlar yine önüme geçtiler. Yürüyemez olmuştum, hadise 
tuhafıma gitmişti. Heyecanlıydım, kurşun kalemi yüzünden içerliyordum 
kendime; aç mideme indirdiğim yiyecek, beni şiddetle uyarmıştı. Birdenbire 
aklıma esti, düşüncelerimin yönü, acayip bir şekilde değişiverdi: Kendimi 
garip bir kaprise kaptırarak, bu kadınları korkutmak, peşlerine takılmak, ne 
yapıp yapıp onları kızdırmak istedim. 
Arkalarından yetiştim, yanlarından geçtim, sonra, ansızın geri dönüp yakından 
görmek için deminki kadınla yüz yüze geldim, durup gözlerine diktim 
gözlerimi. Hemen oracıkta, evvelce hiç duymadığım bir isim uydurdum kafamda, 
ahengi akıcı ve sinirli bir isim: Ylajali. Genç kadın az daha yaklaşınca 
doğruldum, inandırıcı bir sesle: Kitabmızı düşürdünüz, Matmazel! dedim. 
Bunu söylerken kalbimin çarptığım duydum.  
Yanındaki arkadaşına: Ne kitabı? diye sordu, yürüdü. Şirretliği ele almıştım, 
peşlerine düştüm. Hareketimin pek budalaca olduğunu o anda gayet iyi 
biliyordum, ama önlemek elimden gelmiyordu. Karma karışık zihnim bana en 
çılgınca ilhamları veriyor, ben de sırasıyla hepsine boyun eğiyordum. 
Budalalığımı kendime ne kadar hatırlatırsam hatırlatayım, genç kadının 
peşinde en salakça mimikleri yapmaktan, kaş göz oynatmaktan yine de geri 
kalmıyordum. Yanından önüne geçerken birkaç kare hızlı hızlı öksürdüm. Arada 
hep birkaç adım mesafe bırakarak, önü sıra çok yavaş yürüyor, bakışlarım 
sırtımda hissediyor, onu taciz etmekten duyduğum utançla elimde olmadan 
küçülüyordum. Gitgide içimde, buralardan uzaklarda, başka yerlerde olduğum 
hissi, böyle tuhaf bir idrak yer etti: Belli belirsiz bir duygu, bana, şu 
kaldırım taşları üzerinde yürüyen, sinip küçülen kimsenin ben olmadığımı 
söylüyordu. 
Birkaç dakika sonra genç kadın, Pascha kitabevi önünde bulunuyordu, ben ilk 
vitrinin önünde durmuştum. Yanımdan geçerken yolunu kestim, tekrarladım: 
Kitabınızı düşürdünüz, Matmazel! 
Yoo, ne kitabı? dedi, ürkmüş bir vaziyete, Söylediği hangi kitap, sen anladın 
mı? 
Ve genç kadın durdu. Şaşkınlığı beni müthiş keyiflendiriyor, gözlerindeki 
aciz ifade beni büyülüyordu. Benim ufak ve üzgün seslenişimdeki manayı 
kavrayamazdı o! Yanında kitap falan yoktu, bir kitabın tek yaprağı bile 
yoktu, ama yine de ceplerine bakındı, tekrar tekrar ellerine baktı, başını 
çevirip arkasına, geldiği yola baktı. Küçük, alıngan beyni benim hangi 
kitaptan bahsettiğimi bulmak için alabildiğine işliyordu. Yüzü renk 
değiştiriyor, ifadeden ifadeye geçiyordu; soluduğu duyuluyordu. Elbisesindeki 
düğmeler bile, korkudan fal taşı gibi açılmış bir dizi göz halinde göründü 
gözüme. 
Ah, bırak şunu! dedi arkadaşı, ve genç kadını kolundan çekti. Baksana, adam 
sarhoş! 
O anda kendimi ne kadar yadırgarsam yadırgayayım, göze görünmeyen tesirlerin 
istediği kadar esiri bulunayım, etrafımda olup bitenleri pekala fark 
ediyordum. Kahve rengi, 
iri bir köpek karşı kaldırıma sıçradı, binalardan yana koştu; aşağıya doğru, 
Tivoli istikametinde uzaklaştı. Nikel pirinç karışımı, ensiz bir tasma vardı 
boynunda. İlerde sokak 
üstünde bir binanın ilk katında bir pencere açıldı, kolları sıvalı bir kız, 
uzamış dış camları silmeye koyuldu. Dikkatinden hiçbir şey kaçmıyordu, açık 
ve uyanıktı zihnim; her şey dört yanıma ansızın keskin bir ışık yayılmış 
gibi, parıltılı bir berraklıkla üzerime boşalıyordu. Önümdeki hanımların 
şapkalarında birer mavi kuş tüyü vardı, boyunlarında ekose ipek kurdeleler... 
Kardeştiler galiba. 
Bir sokağa saptılar, Cisler’in müzik mağazası önünde durup konuştular. Ben de 
durmuştum. Sonra döndüler, önceki yollarında yürümeye başladılar, yine 
önümden geçtiler Üniversite caddesinin köşesinden kıvrılıp doğruca yukarıya, 
Sankt Olaf meydanına yöneldiler. Bütün bu zaman zarfında ben onları yılmadan 
adım adım takip ediyordum. Bir defasında başlarım çevirdiler, hem korku, hem 
de merak içinde bana baktılar. Ne tavırlarında bir kızgınlık gördüm, ne de 
kaşlarında çatıklık. Sırnaşıklığıma karşı gösterdikleri bu sabır, beni fena 
halde utandırdı, önüme baktım. Onları artık daha fazla taciz etmek istemedim, 
bir minnet hissiyle sadece, gözlerimle takip etmek, bir yere girip gözden 
kayboluncaya kadar peşlerinden bakmak istedim. 
2 numaralı evin önünde üç katlı, büyük bir ev başlarım bir daha çevirdiler, 
sonra eve girdiler. Fıskiyeli havuzun yanındaki sokak fenerine dayandım, 
merdivenleri tırmanan ayak seslerine kulak verdim; sesler ilk katta kesildi. 
Işıktan çekildim, eve yukarı baktım. Birden garip bir şey oldu, yukarda 
perdeler kımıldadı, az sonra bir pencere açıldı, bir baş dışarı baktı, 
bakışları bir tuhaf iki göz, üzerime çevrildi. Ylajali! dedim hafifçe, ve 
kızardığımı hissettim. Niçin imdat istemiyordu? Niçin saksılardan birini itip 
başıma, düşürmüyor, yahut aşağıya birisini yollayıp beni kovdurmuyordu? 
Durmuş, kımıldamadan, göz göze bakıştık, bir dakika sürdü bu. Pencereyle 
sokak arasında düşünceler mekik dokuyor, ama tek söz söylenmiyordu. Sonra 
geri döndü. Beynimde bir ürperti, ince bir titreme oldu: Bir omuz gördüm, 
döndü; bir sırt gördüm, odanın içinde gözden silindi. Pencereden bu usulca 
ayrılış, omzun kımıldanışındaki bu ifade, bana verilen bir selamdı sanki. 
Bunun gizli bir selam olduğunu anlamıştım, kendimi o anda pek mutlu 
hissettim. Sonra geri dönüp sokağın aşağısına yürüdüm. 
Ardıma bakmaya cesaret edemiyor, onun tekrar pencereye gelip gelmediğini 
bilmiyor, bunu düşündükçe de sinirleniyor, tedirgin oluyordum. O ihtimal şu 
anda pencerenin önünde, noktası noktasına hareketlerimi takip ediyor, böyle 
arkadan gözetlendiğini bilmekse insanı çileden çıkarıyordu. Elimden geldiği 
kadar dik yürümeye çalışıyordum. Bacaklarımda seğirtiler başlamıştı, kasten 
güzelleştirmek istediğim yürüyüşüm sallantılı oluyordu. Sakin, kayıtsız 
görünmek için gelişi güzel, kollarımı sallıyor, yola tükürüyor, bunumu havaya 
kaldırıyordum; ama hiç biri çare etmiyordu. Peşimi bırakmayan gözleri hep 
ensemde hissediyor, vücudumdan soğuk ürpertilerin geçtiğini duyuyordum. 
Nihayet bir yan sokağa saparak kendimi kurtardım, buradan Pilestraede yolunu 
tuttum, kurşun kalemimi almaya gidiyordum.  
Kalemi geri almam, kolay oldu. Adam yeleği getirdi, bütün ceplerine bir kere 
bakmamı rica etti. Birkaç rehin makbuzu daha bulup yanıma aldım, gösterdiği 
lütuftan dolayı nazik adama teşekkür ettim. Ona karşı gittikçe artan bir 
yakınlık duyuyor; onun, hakkımda bilhassa iyi bir kanaat edinmesini istiyor, 
o anda buna fazla kıymet veriyordum. Kapıya yönelmişken, sanki bir şey 
unutmuşum gibi, yine geri döndüm. Ona durumu açıklamak, boynumun borcuydu 
sanki. Dikkatim çekmek için bir şarkı mırıldanmaya başladım. Sonra kalemi 
elime alıp havaya kaldırdım. 
Rasgele bir kalem için bu kadar yolu yürümek aklıma bile gelmez. dedim. Ama 
kalem bu olunca iş değişir, bu başka. Değersiz bir şey gerçi, fakat benim şu 
yeryüzündeki mevkiim aşağı yukarı bu kalem sağladı; hayattaki yerimi ben 
adeta ona borçluyum. 
Bu kadar söyledim. Adam tezgahın ta yanına geldi: 
Yaa! dedi, hayretle yüzüme baktı. 
Soğukkanlılıkla devam ettim: Felsefо bilgi üzerine üç ciltlik eserimi ben bu 
kalemle yazdım. Bu kitaptan bahsedildiğini siz hiç duydunuz mu? 
Adam, bu ismi, bu başlığı duymuş gibiydi. 
Evet! dedim, işte onu ben yazdım. Şu halde bir kurşun kalemi artığını, şu 
ufacık parçayı geri almak isteyişime hayret etmemelisiniz. Bence çok 
kıymetlidir o, bir küçük insan gibidir benim için. Lütfunuza candan teşekkür 
ederim. Bu iyiliğinizi unutmayacağım. Hayır, hayır, cidden unutmayacağım. 
Mert olan sözünde durur, böyleyim ben. Siz buna layıksınız. Hoşçakalın! 
Ardından kapıya yürüdüm. Nazik adam gidiyorum diye yerlere kadar eğilip iki 
kere selam verdi bana. Tekrar döndüm hoşçakalın, dedim. 
Merdivende bir kadıncağıza rastladım, elinde bir valiz vardı, öylesine 
çalımlıydı ki, bana yol vermek için, korkup kenara çekildi. Elim 
kendiliğinden cebime gitti, bir şey vermek istedim. Cebimin boş olduğunu 
görünce boynumu kırdım, başım önümde yanından geçip gittim. Az sonra onun da 
rehincinin kapışını vurduğunu duydum. Kapıda tel örgü vardı, bir ayak bileği 
değince telin çıkardığı hafif tıkırtıyı işittim o anda. 
Güneyde idi güneş, saat de aşağı yukarı on iki. Şehir ayaklanmaya başlamıştı, 
gezinti vakti yaklaşıyor, selamlaşan, gülüşen halk, Kari Johan caddesinde o 
yana bu yana gidiyordu. Kollarımı gövdeme yapıştırıp küçüldüm; üniversite 
yanında bir köşeyi tutmuş, gelip geçeni seyreden birkaç tanıdığın önünden 
gizlice sıvıştım. Düşüncelere dalmış, saray tepesine gidiyordum. 
Hafif ve keyifli bir sarışınlar başlarını sallıyor, hayatın içinde bir balo 
salonunda gibi salmıyorlardı. Bu gözlerin hiçbirinde kaygı yoktu, omuzların 
hiçbirinde yük. Bu şen gönüllerde belki tek üzüntü, belki tek gizli kahır 
yoktu. Ve ben genç ve çiçeği burnunda bu insanlarla yan yana yürüyordum, 
saadetin ne olduğunu çoktan unutmuş, içimde bu düşünceyi okşayıp, korkunç bir 
haksızlığa uğradığım sonucuna varıyordum. Şu son ayların bu acayip zulmü 
neydi bana karşı? Eski salim kafamı bulamıyordum artık. Her zaman, her yerde 
en tuhaf azapları ben çekiyordum. 
Hayallerime işleyen, kuvvetlerimi darmadağın eden ufak tefek, manasız 
tesadüflerin, sefil teferruatın baskınına uğramaksızın, bir başıma, ne bir 
park kanepesinde oturabiliyor, ne de bir tarafa gidebiliyordum. Yanımdan 
geçen bir köpek, bir beyin yakasına takılı sarı bir gül, düşüncelerimdeki 
ahengi bozuyor, beni uzun zaman meşgul ediyordu. Neyim eksikti benim? Tanrı 
beni mi göstermişti? Neden bir başkasını değil de beni? İlle gösterilecekse 
niçin Güney Amerika’daki bir adam gösterilmiyordu? İşi kurcalayıp derin 
düşündüm mü aklım karışıyor. Kaderin cilvesine mihenk ve tecelli taşı olarak 
neden benim seçildiğimi bir türlü anlayamıyordum. Beni bulmak için bütün bir 
dünyayı atlayıp geçmek, çok garip bir usuldü doğrusu. Eski kitaplar satan 
Pascha, sevkiyatçı Hennechen de ne güne duruyordu! Yürüyor, bu meseleyi 
düşünüyor, gerisini getiremiyordum. Boş bir kanepe görüp oturduktan sonra da 
bu mesele, zihnimi kurcalayıp başka şeyler düşünmeme engel olmaya devam etti. 
Aksiliklerin başladığı o mayıs gününden beri kendimde, gitgide artan bir 
dermansızlık hissediyordum. Kendimi istediğim gibi çekip çeviremeyecek kadar 
bitkindim adeta. Ufak ve zararlı bir sürü hayvan içime dolmuş, beni oyup 
boşaltmıştı. Ayağa kalkıp kanepenin önünde gezinmeye başladım. 
Olanca varlığım, o anda, ıstırabın son demlerini yaşıyordu. Kollarımda bile 
ağrılar hissediyor, kollarımı her zamanki gibi tutmak, bana dayanılmaz acılar 
veriyordu. Son defa yediklerinim ağırlığı beni şiddetle rahatsız ediyordu; 
tıka basa yemiştim, sinirliydim, sağa sola bakınmadan gezinip duruyordum; 
çevremdeki insanlar geliyor, gölgeler gibi önümden kayıp gidiyorlardı. Derken 
benim kanepeye birkaç erkek oturdu sigaralarını yakıp yüksek sesle konusmaya 
başladılar. Tepem attı, çıkışmak istedim, ama geri dönüp parkın öte ucuna 
gittim, bir başka kanepe bulup oturdum.  
Uzunca zaman aç kalsam beynim azar azar dışarı akıyor, kafamın içi 
boşalıyordu sanki! Bunu açıkça hissetmiştim. Başım hafifliyor, yok oluyor ve 
ben onun ağırlığını omuzlarımda artık duymuyordum. Birisine bakacak olsam, 
gözlerimin alabildiğine açıldığı hissi beliriyordu içimde. 
Kanepede oturmuş, bütün bunları düşünüyor, sürüp giden eziyetler yüzünden 
gittikçe daha çok hırslanıyordum. Sessizce kendi kendimle konuştum, alaycı 
bir tavırla başımı omzuma dayadım. Ne diye tasa çekiyordum sanki; ne 
tıkınacağımı, ne içeceğimi, fani vücut dedikleri bu rezil solucan torbasını 
hangi çullara bürüyeceğimi düşünerek? 
Talebeler korusundan doğru rüzgar, kulağıma müzik sesleri getiriyordu; saat 
ikiyi geçiyordu şu halde. Kağıtlarımı çıkardım, biraz bir şeyler yazayım 
diyordum, cebimden berber kanesi düştü. Açıp içindeki yaprakları saydım, altı 
yaprak vardı daha. Çok şükür, dedim gayri ihtiyari, daha birkaç hafta tıraş 
olabilir, insan yüzüne çıkabilirim! Henüz sahibi olduğum bu küçük servetten 
ötürü, içimde bir bahtiyarlık hissettim; yapraklarım dikkatle düzleyip 
karneyi cebime yerleştirdim. 
Fakat yazamıyordum bir türlü. Birkaç satırdan sonra ilham kesilmişti, aklım 
başka taraflardaydı, belli bir noktaya toplayamıyordum düşüncemi. Her şey 
bana tesir ediyor, dikkatimi dağıtıyor, gördüğüm her şey bende yeni 
izlenimler veriyordu. Kağıda sinekler, sivrisinekler konuyor, beni rahatsız 
ediyorlardı. Uzaklaştırmak için üzerlerine üflüyor, daha daha kuvvetle 
üflüyor, ama bir başarı elde edemiyordum. Küçük canavarlar kıç üstü çöküyor, 
ağırlaşıyor, dayatıyorlar, incecik bacakları yamuklaşıyordu. Yerlerinden 
kımıldatmak mümkün olmuyordu. Tutunmak için muhakkak bir şey buluyorlar, 
tabanlarım ya bir virgüle, ya da kağıttaki bir pürüze dayıyor, bozulmayı 
imkansız bir sessizlik içinde öylece duruyor, neden sonra canları isteyince 
kalkıp gidiyorlardı. 
Bu küçük canavarlar, uzun zaman beni işgal etmekten bıkmadılar; bacak bacak 
üstüne atıp bir hayli, onları seyrettim. Birdenbire, parkın ilersinde, bir 
veya iki klarnet sesi, tiz perdeden, yükseldi; düşüncelerime yeni bir hız 
verdi. Makalemi hazırlayamadığımdan dolayı sıkıntılı, kağıtlarımı tekrar 
cebime soktum, kanepede arkama yaslandım. O anda zihnim öyle acıktı ki, hiç 
yorulmadan, en ince şeyleri düşünebilirdim. Arkama yaslanmış durumda, 
bakışlarımı göğsümden, bacaklarımdan aşağı kaydırırken, kalbimin her atışıda 
ayağınım seğirdiğini fark ettim. Az doğruldum, ayaklanma baktım; o kısa zaman 
içinde, evvelce hiç hissetmediğim fantastik ve yabancı bir ruh hali yaşadım, 
Sinirlerimde ince ve harikulade bir ürperme oldu sanki. Bakışlarımı 
kunduralarım üzerinde gezdirince bir tanıdığa rastlamış, yahut da benliğimin 
kopmuş bir parçasını tekrar ele geçirmiş gibi oldum. Tanımanın verdiği hisle 
ürperdi duygularım; gözlerim yaşardı; kunduralarımı içime işleyen, hafif 
uğultulu bir ahenk gibi hissettim. Dermansızlık! diye çıkıştım kendime; 
yumruklarımı sıkıp Dermansızlık! dedim. Bu gülünç duygular için, aptalsın, 
dedim kendi kendime. Şuurlu bir şekilde alay ettim kendimle; çok acı ve 
mantıklı konuştum, göz yaşlarımı tutmak için sımsıkı yumdum gözlerimi. Sanki 
evvelce ayakkabılarımı hiç görmemişim gibi, şimdi onlarla meşgul oluyor, 
görünüşlerini inceliyor, ayaklarımı kımıldatınca aldıkları şekillere, 
biçimlerine, yıpranmış üstlerine bakıyorum. Onlara bir ifade, bir fizyonomi 
veren şeylerin, kıvrımları, beyaz dikişleri olduğunu keşfettim. Kendi 
benliğimden bu ayakkabılara bir şeyler geçmişti; bu ayakkabılar bende, 
benliğime üflenen bir soluk tesiri veriyordu; benim nefes alan bir 
parçamdılar... 
Oturduğum yerde uzun zaman belki tam bir saat, bu hayallerle oyalandım. Kısa 
boylu, yaşlı bir adam geldi, kanepemin öbür basına oturdu; yerleşirken tekrar 
tekrar derinden nefes aldı: 
Ya, ya, ya işte böyle! dedi. Adamın sesini duyar duymaz kafamda sanki bir 
rüzgar esti, kunduraları kundura olarak bıraktım; daha demin yaşadığım 
karışık ruh hali, bana çok uzaklarda kalmış bir zamana alt gibi göründü. O 
hal belki bir, belki iki sene önce yaşanmıştı da yavaş yavaş hafızamdan 
silinmeye başlıyordu. ,İhtiyaRa bakmak için yerimde doğruldum. 
Bu adamcağızdan bana neydi? Hiç, öyle ya, bana ne! Yalnız, elinde bir gazete 
vardı, ilan kısmı görünen eski bir gazete. Gazeteye bir şey sarılmışa 
benziyordu. Merak etmiştim, gözlerimi gazeteden ayıramıyordum. Çılgınca bir 
düşünceye kapılmıştım: bambaşka bir gazete olabilirdi bu; benzeri bir daha 
bulunmaz bir gazete. Merakım artıyordu, kanepede sağa sola kıpırdamaya 
başlamıştım. Vesikalar vardı bu gazetede; bir arşivden çalınmış tehlikeli 
evrak vardı. Hayalimde gizli bir anlaşma, bir suikast canlanıyordu. 
Adam sessiz oturmuş, düşünüyordu. Hem gazetesini niçin herkes gibi, başlığı 
dışarıda, taşımıyor; bu sinsiliği neden icabediyordu? Paketini elden 
bırakacağa benzemiyordu, ne pahasına olursa olsun bırakmayacaktı, kendi 
cebine bile emniyeti yoktu belki de. Bu işte bir bit yeniği olduğuna, 
hayatıma bahse girebilirdim. 
Havaya baktım. Bu esrarengiz duruma nüfus etmenin imkansızlığı, merakımdan 
beni şaşkına çeviriyordu. Bir konuşma zemini hazırlamak üzere, ceplerimi 
karıştırıp, adama verebileceğim bir şey aradım; elime berber karnesi geçti, 
ama karneyi tekrar cebime koydum. Ansızın, alabildiğine kabalaşmak geldi 
aklıma. Boş göğüs cebime vurdum elimi: 
Size bir sigara takdim edebilir miyim? dedim. Teşekkür etti, sigara 
içmiyordu, gözlerim korumak için sigarayı bırakmıştı, gözleri gayet az 
görüyordu. Fakat, pek çok teşekkür etti. 
Gözleriniz bozulalı çok oldu mu ? Belki okuyamıyorsunuz da artık. Gazete de 
okuyamıyor musunuz? 
Maalesef. Gazete bile okuyamıyorum. 
Adam başım çevirip bana baktı. Hasta gözlerin ikisinde de ince birer perde 
vardı, bu zarlar gözlere bir cam görünüşü vermiştiler. Beyaz beyaz bakıyor, 
insana tiksinti veriyordu. 
Yabancı mısınız?, dedi. 
Evet... Elinizdeki gazetenin ismini de okuyamıyor musunuz? 
Güç bela, yabancı olduğunuzu sesinizden hemen anladım zaten. Sesiniz belli 
ediyor, bu kafi, kulaklarım iyi işitir. Geceleri herkes uyurken bitişik 
odadakilerin nefes aldıklarım duyabilirim. Şey, ne diyecektim, nerede 
oturuyorsunuz? 
Bir anda, kafamda bir yalan hazırlanıvermişti. Bir kastım, bir maksadım 
olmaksızın, istemeyerek yalan söyledim: 
Sankt Olaf meydanında, 2 numarada. 
Sahi mi? Adam Sankt Olaf meydanım karış karış biliyordu, fıskiyeli havuz 
vardı, birkaç sokak feneri, üç dört ağaç, hepsini hatırlıyordu. Kaç numara 
dediniz? Bu bahsi kapatmak istedim. Aklım fikrim gazetede, bu sabit fikirle 
dürtülerek ayağa kalktım. Ne olursa olsun bu sırrın çözülmesi gerekiyordu. 
Peki, gazeteyi okuyamıyorsunuz da niçin... 
2 numara mı dediniz? Huzursuzluğuma kulak asmayarak, adam devam etti.  
Vaktiyle 2 numarada oturanların hepsini tanırdım ben. Ev sahibinizin adı 
nedir? 
Adamdan kurtulmak için hemen bir isim uydurdum; bu baş belasını susturmak 
için, çarçabuk bulduğum bu ismi, bir çırpıda söyleyiverdim: 
Happolati! 
Happolati, evet!, diye tasdik etti. Bu zor ismin ek hecesini bile 
kaçırmamıştı. 
Hayretler içinde yüzüne baktım; düşünceli bir tavırla pek de ciddi 
oturuyordu. Ben aklıma bir anda esiveren bu saçma sapan ismi daha söyler 
söylemez adam duruma uymuş, bu ismi evvelden biliyormuş gibi davranmıştı. O 
ara paketini kanepeye koydu ve ben sinirlerimin olanca merakımla titrediğim 
hissettim. Gazetede birkaç yağ lekesi bu olunduğunu gördüm. 
Ev sahibiniz gemici, değil mi?, diye sordu. Sesinde alayın zerresi yoktu.  
Hatırladığıma göre gemici galiba!      
Gemici mi? Affedersiniz, sizin dediğiniz kardeşi olsa gerek. Bu, J. A. 
Happolati, acenta.                Bu sözüm bu bahsi kapatır sanmıştım; ama 
adam ne desem kabul ediyordu. 
Yaman adammış diye duydum, dedi, kollayarak, Oh, bitirmiş! diye cevap verdim.  
Halis iş adamı komisyonculuğunu yapmadığı şey yok: Çin’e yabanmersini yollar, 
Rusya’dan kuş tüyü getirtir. Deri, tomruk, mürekkep... 
Hehe, vay canına! diye sözümü kesti ihtiyar, müthiş keyifli. Enteresan olmaya 
başlamıştı. Durumu iyi idare ediyordum, kafamda peş peşe yalanlar 
sıralanıyordu. Tekrar oturdum; gazeteyi, esrarlı vesikaları unuttum, coştum, 
adamın 
sözünü kestim. Bu cücenin saflığı karşısında küstahlaşıyor, pervasızca 
yalanlar kıvırıyordum. 
Siz Happolati’nin elektrikli dua kitabı icat ettiğini duydunuz mu? 
Nasıl, elektrik mi? 
Elektrikli harfleri karanlıkta ışıldayan bir kitap. Muazzam bir teşebbüs. 
Ortada milyonlarca kron dönüyor. Dökümevleri, matbaalar, faaliyette. Sağlam 
aylıklara bağlanmış sürü sürü teknisyen harıl harıl çalışıyor. Ben, yedi yüz 
kişi diye duydum. 
Eh, doğrudur! dedi ihtiyar, hafifçe. Başka bir şey demedi. Ne söylesem 
inanıyor, yine de hayret etmiyordu. Bu beni biraz hayal kırıklığıma uğrattı; 
uydurduklarımla onu şaşkına çevireceğimi sanmıştım. 
Olmayacak birkaç palavra daha savurdum; her şeyi göze almıştım; 
Happolati’ınin İran’da dokuz sene nazırlık ettiğinden söz açtım, İran’da 
nazırlık etmek ne demektir bilir misiniz? diye sordum. Buradaki kraldan daha 
üstündür orada nazır. Padişah var ya padişah, işte bir padişah demektir aşağı 
yukarı. Fakat Happolati her şeyin üstesinden geldi, hiçbir zaman 
tökezlenmedi. 
Daha sonra adama Happolati’nin kızı Ylajali’den bahsettim; Ylajali bir 
periydi, bir prensesti, üç yüz cariyesi vardı, sarı güller döşeli bir yatakta 
yatardı, gördüğüm kızların en güzeliydi, hayatımda daha önce, daha sonra bir 
benzerini gördümse ne olayım... 
Ya, demek o kadar güzeldi? dedi ihtiyar dalgın bir tavırla, ve önüne baktı. 
Güzel de söz mü? Harika idi, bana seslendiği zaman sesi, iplik iplik bir 
şarap gibi ta kalbime işlerdi. Elbette bir harika olacaktı. Siz yoksa onu bir 
tahsildar yahut bir itfaiyeci mi sanıyorsunuz? Göklerin sultanıydı o, bir 
masaldı. 
Hafif şaşırmış: Yaa! dedi adam. 
Sakinliği canımı sıkıyordu. Bense kendi sesimden heyecanlanmış, tam bir 
ciddiyetle konuşuyordum. Çalınmış arşiv vesikaları, şu veya bu yabancı 
devletle anlaşma, aklında yoktu artık. Küçük, düz paket kanepenin üzerinde 
aramızda duruyor, bense paketi muayene etmek, içinde ne olduğunu görmekten 
yana zerre kadar bir arzu duymuyordum. Ben kendi alemime dalmıştım tamamen. 
Gözlerimin önünden acayip hayaller geçiyordu, kan beynime vurmuştu, 
kahkahayla güldüm. 
O anda adam, gitmek ister gibi bir hareket yaptı, üstünü basını düzeltti, 
sözümü kabaca yarıda bıraktırmış olmamak için sordu: 
Bu Happolati’nin pek çok malı mülkü varmış, doğru mu? 
Bu kör ve iğrenç ihtiyar, benim uydurduğum bir ismi, nasıl olur da şehrin 
bakkal tabelalarında görülen beylik bir isimmiş gibi kullanabilirdi? Hiçbir 
harf üzerinde sürçmüyor, tek heceyi unutmuyordu; bu isim onun zihninde 
yapışıp kalmış, bir anda dal budak salmıştı. içerliyordum; hiçbir şeye hayret 
etmeyen, her şeye inanan bu adama karşı, içimde derin bir kin belirmeye 
başlamıştı. 
Dayatan bir sesle: Bu hususta hiçbir bilgini yok. Diye karşılık verdim. Zerre 
kadar bilgim yok. Şurasını ilk ve son defa söyleyeyim ki, ismi Johan Arendt 
Happolati’dir, Kullandığı ilk harflerden anlaşıldığına göre 
Adam, gösterdiğim şiddete hayret etmiş, tekrarladı: 
Johan Arendt Happolati! Sonra sustu. 
Karışım görmelisiniz! dedim çılgınca. Şişman mı şişman... Herhalde bilhassa 
şişman oluşuna inanmazsınız, değil mi? 
Yo, inanın öyle bir adam ihtiyar, yaptığım çıkışların hepsine sakin, uysal 
cevaplar veriyor, bir kusur işleyip de beni öfkelendirmekten çekiniyormuş 
gibi, sözlerini tartarak söylüyordu. 
Yahu, oturmuşum da size palavra mı savuruyorum zannediyorsunuz? diye bağırdım 
hırsımdan. Siz, Happolati adında birisi olduğuna bile inanmıyorsunuz 
herhalde. Bu derece inatçı, bu derece fesat bir ihtiyar görmedim ben bu 
yaşıma kadar. Nedir bu sizin yaptığınız? Üstelik belki de benim yoksul bir 
zavallı olduğumu düşünüyorsunuz içinizden. Buraya kurulmuşum, cebimde sigara 
dolu bir tabaka bile yok, öyle mi? Bana karşı takındığınız tavra alışık 
değilim ben; bunu böylece biliniz. ister siz olun, isterse bir başkası yemin 
ederim, benim böyle bir muameleye tahammülüm yoktur, inan olsun! 
Adam ayağa kalkmıştı. Ağzı açık, ses etmeden durdu, boşanmamı sonuna kadar 
dinledi, sonra kanepenin üstündeki paketini aldığı gibi gitti; küçük küçük 
ihtiyar adımlarıyla koşarcasına uzaklaştı. 
Yerimde kaldım; kayar gibi giden, gitgide içeri çöküyormuş gibi görünen 
sırtına baktım. Bu izlenim bana nereden geldi bilmiyorum, fakat içimde bir 
his, bana, ömrümde bunun kadar rezil, bunun kadar namussuz bir sırt 
görmediğimi söylüyordu. Yanımdayken bu herifi paylamış olduğuma hiç de pişman 
değildim... 
Gün batıyordu, ağaç yapraklarında hatiften rüzgar hışırtıları başlamıştı. 
İlerde gruplar halinde, idman direkleri yanında oturan çocuk dadıları, 
arabalarını sürüp gitmiye koyulmuşlardı. Sakin ve rahattım. Deminki heyecanım 
yatışmış, gevşemiştim; üzerime bir uyuşukluk çökmüştü. Yediğim koca francela 
da artık beni pek rahatsız etmiyordu. Keyifle, kanepede arkama yaslandım, 
gözlerimi yumdum; uyku bastırıyor, hafiften dalıyordum. Esaslı bir uykuya 
gömülmek üzereydim ki, park bekçisi omzuma dokundu: Burada uyuyamazsınız! 
dedi. 
Uyumuyorum dedim, hemen ayağa kalktım. Acınacak halim, bir anda, apaçık, 
gözlerimin önünde canlandı. Bir şeyler yapmalı, bir çare bulmalıydım! İs 
aramam fayda vermemişti; götürdüğüm tavsiyeler eskimiş, hiç tanınmayan 
kimselerden alınmış oldukları için tesirsiz kalmış, üstelik yaz boyu devamlı 
ret cevapları karşısında cesaretim kırımıştı. Neyse! Kira müddeti geçiyor, 
işte buna bir çare bulmam gerekiyordu. Gerisi, bir müddet daha yüzüstü 
bırakılabilirdi.  
Tamamıyla kendiliğinden, tekrar kaleme kağıda sarılmıştım; bir makine gibi, 
kağıdın her taratma herhangi bir seneyi yazıyordum: 1848. Çağıltılı bir 
düşünce beni kavrayı verseydi de bana yazılması gerekeni yazdırsaydı! Eskiden 
olurdu bu; cidden böyle saatlerim olmuştu; hiç zahmetsiz uzun yazılar yazar, 
parlak bir başarı elde ederdim. Kanepede oturuyor, düzinelerce 1848 
yazıyordum. Yanlamasına, uzunlamasına, her biçimde, boyuna bu rakamı yazıyor, 
faydalanabileceğim bir ilham bekliyordum. Kafamda kırık kopuk düşünceler 
uçuşuyor, üzerime günün hassasiyeti, hüznü çöküyordu. Sonbahar gelmiş, her 
şeyi uyuşturmaya başlamıştı. Sinekler, böcekler ilk darbeyi yemişlerdi. 
Ağaçlarda, toprakta dayatan hayatın sesi duyuluyor; ölmemek için huzursuz 
çabalayışlar, hışırtılar, uğultular duyuluyordu. 
Böcekler bir kere daha kımıldıyor, san başlarını yosunlardan dışarı 
çıkarıyor, bacaklarım kaldırıyor, uzun antenleriyle önlerini yokluyor, sonra 
birdenbire yıkılıp sırtüstü devriliyor, karınları havaya dönüyordu. Her bitki 
kendi damgasıyla damgalanıyor, ilk soğukların ince ve işleyen soluğuyla 
buğulanıyordu; saplar güneşe doğru sararmış katılamıyor, dökülen yapraklar 
toprağın üstünde gezgin ipek böcekleri gibi hışırdıyorlardı. Sonbahar, 
fanilik karnavalı ortasındaki mevsim. Güllerin kızartısı artık hastalıklıdır, 
kansız toprağın üstünde harikulade ve aldatıcı bir pembelik. 
Uykunun eşiğindeki bu kainat ortasında, kendimi ölüm yolcusu, hurda ezik bir 
hayvan gibi görüyordum. Korkuya kapılmış, ayağa kalkıp zorlu birkaç adım 
attım. Yumruklarrımı sıkıp: Hayır! diye haykırdım. Buna bir son vermek lazım! 
Sonra yine oturdum, yine kalemi aldım elime, makaleye azimle girişmek 
istedim. Gözlerimin önünde ödenmemiş kira oldukça, gevşemek neye yarardı! 
Düşüncelerim, yavaş yavaş toplanmaya başladı. Dikkatimi kolluyordum; yavaş ve 
temkinli, herhangi bir yazıya giriş olabilecek birkaç sayfa yazdım. Bir 
yolculuk tasvirine, siyasi bir makaleye, uygun bulacağım herhangi bir yazıya 
bir başlangıç olabilirdi bu; her türlü yazı için mükemmel bir başlangıç 
olabilirdi. 
Sonra, işliye bileceğim belli bir konu aramaya başladım; bir adam veya bir 
şey yönelebileceğim bir konu aradım; hiçbiri bulamıyordum ki! Bu faydasız 
zorlayışlar kafamı yeniden karıştırdı, beynimin tamamen durduğunu hissettim, 
kafam boşalıvermişti; omuzlarımda hafif ve boş duruyordu kafam. Beynimde 
açılan bu boşluğu bütün vücudumla hissettim, tepeden tırnağa oyulmuştum 
sanki. 
Duyduğum acıdan: Ey Rabbim, Allahım! diye haykırdım; bu feryadı, başka bir 
şey eklemeden, bir ağızda, birkaç kere tekrarladım. 
Rüzgar yaprakları hışırdatıyor, bulutlar birikiyordu. Daha bir müddet 
oturdum; dalgın, kağıtlarıma baktım sonra kağıtlarımı toplayıp yavaşça cebime 
yerleştirdim. Serinlik çıkmıştı, yeleksizdim artık. Ceketimi boynuma kadar 
ilikleyip ellerimi cebime soktum. Sonra kalkıp gittim. 
Ah, bir bu sefer olsun başarsaydım, bir bu sefer! Ev sahibim kadın, 
bakışlarıyla tekrar tekrar paradan haber sormuştu; ezilip büzülmüş, şaşkın 
bir selamla yanından sessizce sıvışmak zorunda kalmıştım. Bunu yapamazdım 
artık, bir daha bu bakışlarla karşılaşacak olursam odamı terk edecektim, 
durumu olduğu gibi anlatacaktım; bu böyle uzun zaman sürüp gidemezdi. 
Parkın çıkış kapısına geldiğimde, benden ürküp kaçmış ihtiyar cüceyi gördüm 
tekrar. Esrarengiz gazete paketini yanına açmış, içindeki yiyecekleri 
yiyordu. Birdenbire, gideyim şunun yanına hareketimden ötürü özür dileyeyim, 
diye düşündüm. Ama yemek yiyiş tarzı beni bundan alıkoydu: Kırış kırış on 
tane pençeyi andıran ihtiyar parmakların yağlı ekmek dilimlerini kavrayışı, 
insanı tiksindiriyordu. öğürmek geldi içimden, hiçbir şey demeden önünden 
geçtim. Beni tanımadı; gözleri boynuz gibi kum, yüzüme dikilmişti; hiçbir 
değişme olmadı yüz çizgilerinde. 
Yoluma devam ettim. 
Alışkanlıktan, asılı gördüğüm her gazete önünde duruyor, boş yer ilanlarını 
inceliyordum. Kabul edebileceğim cinsten bir ilan görünce öyle sevindim ki! 
Grönlandsler’de bir tüccar, akşamları birkaç saat defterlerini tutacak bir 
adam arıyordu. Ücret, anlaşmaya göre. Tüccarın adresim aldım, bu işe 
girebileyim diye için için Allah’a dua ettim. Bir başkasının isteyeceği 
paradan daha az mı isteyecektim, elli öre bol bol yeterdi, hatta kırk öre. 
Hepsi birdi, olsun da! Eve gelince masamda, ev sahibi kadının bir tezkeresini 
buldum. Ya kirayı vermemi ya da ilk fırsatta odadan çıkmamı rica ediyor; 
gücenmememi, ihtiyacı olduğu için istediğini yazıyordu. 
Grönlandsier’de 31 numarada tüccar Christie’ye bir dilekçe yazdım, zarfa 
koyup köşe başındaki posta kutusuna attım. Sonra yine yukarıya odama çıktım, 
salıncak koltuğuma oturup karanlık gitgide koyulaşırken düşüncelere daldım. 
Kendimi suyun üstünde tutmak, artık imkansızlaşmaya başlamıştı. 
Sabaha karşı, çok erken uyandım. Gözlerimi açtığımda oldukça karanlıktı 
ortalık. Neden sonra alt kattaki dairede saatin beşi vurduğunu duydum. Tekrar 
uyumak istedim, ama uyuyamadım; kendime geliyor, uyanık yatıyor, bin bir şey 
düşünüyordum. 
Birdenbire, bir tasvir yazışma, bir fıkraya gidebilir bir kaç güzel cümle 
geldi aklıma. Benzerin! görmediğim, bir düşeş, çok hoş bir yazı piyangosuydu 
bu. Yattığım yerde bu kelimeleri tekrarladım, mükemmel buldum. Az sonra 
bunların yanına yenileri eklendi, birden uyku muyku kalmadı bende. Yataktan 
fırlayıp karyolanın arkasındaki masada duran kağıt kaleme sarıldım, içimde 
bir damar kopmuştu sanki: Kelime kelimeyi takip ediyor, sözler mantıklı bir 
düzene giriyor, durumlar beliriyor, sahneler birikiyor, zihnimden hareketler, 
konuşmalar serpiliyor gönlüm harikulade bir huzurla sarılıyordu. Büyülenmiş 
gibi habire yazıyor, bir an olsun aralık vermeden sayfanın birini doldurup 
ötekine geçiyordum. Düşünceler öyle ani geliyor, öyle gürül gürül akıyorlardı 
ki var kuvvetimle çalıştığım halde yeteri kadar hızlı yazamadığım için 
teferruatın çoğunu kaçırıyordum. İlhamın ardı arası kesilmiyor, konu ile dolu 
yazdığım her kelime kendiliğinden doğuyordu. 
Bu mutlu, esrarlı dakika uzadıkça uzuyordu. Dizlerimin üstünde, yazılı on beş 
yirmi sayfa birikmişti ki, nihayet durdum, kalemi elimden bıraktım. 
Yazdıklarımın cidden bir kıymeti varsa kurtulmuştum! Yataktan fırlayıp 
giyindim. Ortalık aydınlamıyordu; kapıdaki Fenerler İşletmesinin ilanını yarı 
yarıya seçebiliyordum; pencere kenarı, yazdıklarımı gösterecek kadar 
aydınlanmıştı şimdi. Derhal, kağıtlarımı temize çekmeye koyuldum. 
Bu hayallerden garip ve koyu bir renk ve ışık buğusu yükseliyordu. Peş peşe 
güzel buluşlar karşısında şaşkın irkiliyor, şimdiye kadar okuduğum yazılar 
içinde en iyisinin bu olduğunu söylüyordum içimden. Keyfimden sarhoştum 
adeta; sevincimden kurumlanıyor, yüce duygular içinde yüzüyordum. Yazdığım 
kağıtları elimle tarttım, ortalama bir tahminle beş kron değer biçtim. Beş 
kronu fazla bulmak kimsenin akından geçmezdi, bu yazının bu fiyata kelepir 
olduğunu itiraf gerekirdi, iç değeri düşünülürse! Böyle orijinal bir yazıyı 
bedavaya kaptırmak niyetinde değildim; benim bildiğim bu çeşit yazılar 
sokaklardan toplanmıyordu. On kronda karar kıldım. 
Zamanla aydınlanmıştı oda: kapıdan tarafa baktım; kendimi zorlamadan, ince 
iskelet harfleriyle Matmazel Andersen’in Kefen, tabut örtüşü, büyük kapı, sağ 
kolda ilanını okuyabildim. Saat yediyi çalalı bir hayli oluyordu. 
Kalktım, odanın ortasına dikildim. Etraflı düşününce, Madam Gundersen’in 
odadan çıkmamı isteyişi, işime de geliyordu hani. Bu oda hiç de bana göre 
değildi aslında; pencerelerde basit, yeşil perdeler asılıydı; gardırop yerine 
duvarlara acayip çiviler çakılmıştı. Köşedeki fakir harcı salıncak koltuk, 
bir koltuk bozuntusuydu sadece; ona baktıkça, insanın gülmekten kırılacağı 
geliyordu. Yetişkin bir adam için alçaktı bir kere, sonra dardı; oturanın 
kalkabilmesi için bir çizme çekeceğine ihtiyacı vardı adeta. Aslında bu oda 
fikir işleriyle uğraşanlara göre yapılmamıştı; artık bu odada kalmak 
istemiyordum. Ne olursa olsun kalmak istemiyordum! Bu kadar zaman ses 
çıkarmamış, sabretmiş bu izbeye katlanmıştım. 
Ümit ve memnunlukla kibirli, hep ikide bir cebimden çıkarıp okuduğum orijinal 
yazımın tesirinde, bu işin derhal bir çaresine bakmak, buradan taşınmak 
istiyordum, içinde birkaç temiz yaka ile ekmeğimi sardığım buruşuk bir gazete 
kağıdı bulunan paketimi aldım; battaniyemi dürüp katladım; yedek beyaz 
kağıtlarımı cebime koydum. Hiçbir şey bırakmadığıma emin olabilmek için köşe 
bucağı araştırdım, bir şey bulamayınca pencereye gidip sokağa baktım. Kapalı 
ve nemliydi gökyüzü; yanmış demirci dükkanında kimseler görünmüyordu; altta 
avluda duvardan duvara gerili çamaşır ipi ıslaklıktan gerginleşmişti. Bütün 
bunları öteden beri biliyordum, bildiğim için pencereden çekildim; 
battaniyemi koltuğuma sıkıştırıp Fenerler İşletmesi’nin ilanı önünde bir 
reverans yaptım. Matmazel Andersen’in kefenleri önünde eğildim, kapıyı açtım. 
Birden ev sahibim kadını hatırladım. Taşındığımdan haberi olmalıydı, 
kiracısının dürüst bir insan olduğunu anlamalıydı. Odada birkaç gün fazla 
kaldığım için kendisine yazı ile teşekkür etmek istedim. Artık için feraha 
çıkmış olması beni öylesine mutlu ediyordu ki ev sahibime, birkaç gün sonra 
uğrayıp, beş kron vermeyi bile vadettim. Evinde ne efendi bir insan 
barındırmış olduğunu, ona fazlasıyla göstermek istiyordum. 
Yazdığım tezkereyi masaya bıraktım. 
Tekrar kapıda durdum, geri döndüm. Artık selamete ermiş olmamın sevinci beni 
coşturuyor, Tanrıya ve bütün dünyaya karşı minnettar ediyordu. Karyolanın 
önünde diz çöktüm, bu sabah vakti bana karşı gösterdiği keremi için Allah’a 
yüksek sesle hamd ettim. Biliyordum; demin yasayıp kağıtlara geçirdiğim ilham 
cezbesi, ruhumda harikulade bir gökyüzünün eseriydi, dünkü feryatlarıma bir 
cevaptı, bilmez olur muydum! İşte Tanrı, işte! diye seslendim kendime; kendi 
sesimden coşup ağladım. Arada duruyor, merdivenlerde kimse olup olmadığına 
kulak veriyordum. Nihayet kalkıp gittim, bütün katları hiç gürültü etmeden 
indim, kimselere görünmeden kapıyı buldum. 
Sabah saatlerinde yağmış yağmurdan, pırıl pırıldı sokaklar; gökyüzü şehrin 
üzerine abanmıştı, tek güneş ışığı görülmüyordu. Saat kaçtı acaba? Her 
zamanki gibi, belediyeden tarafa yürümeye başladım, saatin sekiz buçuk 
olduğunu gördüm. Birkaç saatim daha vardı Şu halde; ondan, hatta on birden 
önce yazı işleri müdürüne gitmem boşuna olurdu. Bir müddet dolaşmam, bu arada 
biraz kahvaltı edebilmenin çarelerini araştırmam gerekiyordu. Bugün de aç aç 
yatacağım korkusu yoktu artık, hamd olsun geçmişti o günler! Gerilerde kalmış 
bir devirdi o; korkunç bir rüya idi; bundan böyle işler düzeliyordu: Yeşil 
battaniye, o ara canımı sıkmaya başlamıştı; herkeslerin önüne böyle bir yükle 
çıkamazdım ya... Benim için neler düşünmezlerdi! Yürüyor, sonra almak üzere 
şimdilik bu battaniyeyi nereye bırakabileceğimi düşünüyordum. Aklıma, Semb’e 
götürüp kağıda sardırmak geldi; hiç değilse görünüşü bir biçime girer, o 
zaman taşınması da ayıp olmazdı. Dükkana girip kalfalardan birine dileğimi 
söyledim. Önce battaniyeye, sonra yüzüme baktı. Battaniyeyi alırken, bana 
öyle geldi ki, küçümser gibi omuzlarını kıpırdattı. Onuruna dokundu bu benim. 
Hey, biraz dikkatli olunuz! dedim yüksek sesle, İçinde çok kıymetli iki vazo 
var; paket İzmir’e gidecek. Bu, işe yaradı, mükemmel işe yaradı. Adam, her 
hareketiyle battaniyenin içinde kıymetli eşya bulunduğunu hemen 
anlamadığından ötürü özür diliyordu. Paketlemeyi bitirince, yardımından 
dolayı kendisine, daha önce de İzmir’e pek çok kıymetli eşya yollamış birisi 
gibi teşekkür ettim. Gidiyordum, geldi, kapıyı bile açtı. 
Stortorv’da halkın arasına karışmış dolaşıyor, en çok saksılarda çiçek satan 
kadınların yakınında oyalanıyordum. Nemli sabahta kan kırmızı ışıldayan ağır, 
kırmızı güller beni tahrik ediyor, ayartıyor, içlerinden bir tanesini çalmaya 
iteliyordu. Sırf mümkün olduğu kadar yakınlarında olabilmek için fiyatlarını 
sordum. Param artarsa alacaktım ne olursa olsun! Şundan bundan kısar, paramı 
yine denk getirebilirdim. 
Saat on oldu; gazeteye, yazı işlerine çıktım. ‘Makas’ adını taktıkları bir 
adam, önündeki eski gazete tomarını karıştırıyordu; müdür henüz gelmemişti. 
İstemesi üzerine muazzam yazımı adama verdim; bunun bambaşka bir değer 
taşıdığım hissettirerek gelince müdüre bizzat vermesini ısrarla tembih ettim. 
Akşamüstü gelip neticeyi öğreneceğimi söyledim.  
Olur! dedi Makas, sonra yine gazetelerine daldı. Biraz umursamaz davrandı 
gibi geldi bana, fakat sesimi çıkarmadım, hafif bir baş hareketiyle üstünkörü 
selam verip çıktım. 
Bekleyecektim... Hava bari açık olsaydı! Rüzgarsız, bayat, pis bir hava. 
Hanımlar her ihtimale karşı şemsiye taşıyorlar, beylerin yün kasketlerinden 
gülünçlük ve hüzün akıyordu. Tekrar pazara kadar uzandım, sebzeleri gülleri 
seyrettim. Birden omzuma bir el dokundu, basımı çevirdim: Matmazel, Günaydın 
diyordu. 
Maksadım hemen anlayabilmek için, araştıran bir bakışla: Günaydın! dedim; 
fazla bir sempatim yoktu ona karşı. Koltuğumdaki kocaman, yepyeni pakete 
merakla baktı, sordu: 
Ne var içinde? 
Kayıtsız bir tavırla: Semb’e uğradım, elbiselik kumaş aldım. cevabım verdim. 
Böyle hırpanо dolaşmak yakışık almıyor, kılığa da dikkat etmek lazım. 
Afallamış, yüzüme baktı; yavaşça sordu: Vaziyet nasıl? 
Umduğumdan daha iyi. 
İş buldunuz mu? 
İş mi?, diye cevap verdim, hayret etmiş göründüm. 
Christie ticarethanesinde muhasibim. 
Ya! dedi, az geri çekildi. Hayırlı olsun, pek sevindim. 
Kazandığınız parayı tutabilseniz bari! Allah’a ısmarladık!, dedi ve hemen 
peşinden dönüp geri geldi, bastonuyla paketimi gösterdi: 
Size benim terzimi tavsiye ederim, dedi. İsaksen’den daha ustasını 
bulamazsınız. Benim gönderdiğim! söyleyin, kafi! 
İşlerime ne diye burnunu sokuyordu? İstediğim terziye giderdim, ona ne? 
İçerledim bu beyinsiz züppenin hali tavrı kızdırdı beni. Biraz kabaca, benden 
ödünç aldığı on kronu hatırlattım kendisine. Ama daha o cevap vermeden ben, 
bunu hatırlattığıma pişman olmuştum; yüzüne bakamadım, o sırada önümden bir 
hanım geçiyordu, yol vermek için hemen kenara çekildim, bu fırsattan istifade 
ederek çekip gittim. Beklerken ne yapacaktım? Bu bomboş ceplerle bir kahveye 
giremezdim; günün bu saatlerini yanında geçirebileceğim bir tanıdık 
bilmiyordum. Ayaklarım kendiliğinden şehrin yukarılarına doğru gidiyordu; 
zamanın bir kısmını pazarla Graensen arasındaki yolda geçirdim; az önce 
levhaya asılmış Aftenposten gazetesini okudum, aşağıya Kari Johan caddesine 
uzandım, sonra geri dönüp Kurtarıcı mezarlığına gittim, kilisenin yanındaki 
tümsekte sessiz bir yer buldum. O ıssızlık içinde orada oturdum, nemli havada 
hayallere daldım, düşündüm, hafif kestirdim ve üşüdüm. Zaman ilerliyordu. 
Yazdığım yazı, cidden bir küçük ilham şaheseri miydi acaba? Yer yer kusurları 
olup olmadığım Allah bilirdi! 
Etraflı düşünürsem kabul edilemezdi bile; hayır, kabul etmezlerdi, gayet 
basit. Şöyle böyle bir yazıydı belki de, hatta kötüydü ihtimal. Şu anda kağıt 
sepetine atılmamış olduğuna dair elimde senedim mi vardı?.. Sevincim alt üst 
olmuştu; yerimden fırlayıp kilise avlusundan dışarıya attım kendimi. 
Aşağıda, Aker caddesinde bir dükkanın camından içeriye baktım; saatin on 
ikiyi geçmekte olduğunu gördüm. Bu beni daha çok ümitsizliğe düşürdü: öğleni 
çoktan geride bıraktığımıza öylesine emindim ki! Yazı İşleri Müdürü’nü 
dörtten önce aramanın hiçbir faydası yoktu. Yazımın akıbeti, içimi karanlık 
sezişlerle dolduruyor; düşündükçe, hemen hemen uykuda, beynim hummalı ve 
sevinçler içindeyken işe yarar bir şey yazabilmiş olmam, bana adeta imkansız 
görünüyordu. Hiç şüphe yok, kendimi aldatmış, öğleye kadar tamamen boş bir 
şey için sevinip durmuştum. Şüphe yok!.. Ullevaal yolundan hızlı hızlı 
yukarıya yürüyordum. St. Hanshaugen’den geçip açıklığa çıktım, Sagene 
yanındaki dar ve acayip sokaklara daldım, arsalarda, tarlalardan atlayıp 
sonunda göz alabildiğine uzayan bir şosede buldum kendimi...  
Durdum, geri dönmeye karar verdim. Yürüyüşten kızışmıştım, yavaş ve iki 
büklüm ilerliyordum. Karşıdan iki at arabası göründü. Arabacılar yüklerin 
üzerine uzanmışlar yüzleri değirmi ve tasasız, başları açık, şarkı 
söylüyorlardı. Yürüyor ve düşünüyordum: Bana bağıracaklar, laf atacaklar 
yahut da bir muziplik yapacaklardı. Yanlarına yaklaşmıştım, biri seslendi, 
koltuğumdaki şeyin ne olduğunu sordu. Battaniye! cevabım verdim. 
Saat kaç?, diye sordu. 
Tam bilmiyorum, galiba üç! 
Güldüler, geçip gidiyorlardı, o anda kulağımda bir kamçı darbesi hissettim, 
başımdaki şapkam düştü. Gençler oyunlarını oynamadan beni koyvermemişlerdi. 
Öfke içinde elimi kulağıma götürdüm, hendekten şapkamı alıp yoluma devam 
ettim, ilerde, St. Sanshaugen’in orda, bir adam bana saatin dördü geçmekte 
olduğunu söyledi. 
Dördü geçiyor! Saat dördü geçiyordu! Adımlarımı açıp şehre, gazeteye doğru 
yol aldım. Yazı isleri müdürü, belki de çoktan gelip gitmişti. Yürüyor, 
sıçrıyor, sendeliyor, arabalara çarpıyor, gezintiye çıkmışları geride 
bırakıyor, atlarla boy ölçüşüyor, tam vaktinde varabilmek için deli gibi 
çırpınıyordum. Giriş kaplamdan içeriye kıvrıldım, dört sıçrayışta 
merdivenleri çıkıp büro kapışına vurdum. 
Cevap veren olmadı. 
Gitmiş! Gitmiş! diye düşündüm. Kapıyı yokladım, kilitli değildi, tekrar vurup 
içeri girdim. 
Yazı İşleri Müdürü, yüzü pencereye dönük, yazmak için elinde kalemi hazır, 
masasında oturuyordu. Soluk soluğa verdiğim selamı duyunca yarım, arkasına 
döndü, kısaca baktı bana basını salladı: 
Yazınızı okumaya henüz vakit bulamadım, dedi. O halde, ne olursa olsun henüz 
reddedilmemiş olmasından duyduğum sevinçle cevap verdim: 
Aa, şüphesiz, tabii. Zaten acelesi de yok. Belki birkaç gün sonra, yahut... 
Bakalım. Nasıl olsa bende adresiniz var. 
Artık hiçbir adresim olmadığım söylemeyi unuttum. Görüşme sona ermişti, 
eğilip selam vererek çekildim, dışarı çıktım, içimde yeni bir ümit parlamıştı 
ortada kaybedilmiş bir şey yoktu henüz; aksine, her şeyi kazanabilirdim. 
Beynim, gök katında kurulu bir yüce divan hayali üzerinde işliyordu: Yüce 
divan, kazanmama, bir gazete yazısından tam on kron kazanmama karar vermişti. 
Şimdi, gece için de barınacak bir yer bulabilseydim! En uygun nereye sığına 
bileceğimi düşündüm; bu mesele beni öylesine meşgul ediyordu ki yolun 
ortasında durdum. Nerede olduğumu unutmuş, denizin ortasında, çepçevre 
dalgalar, uğultular arasında tek basma bir şamandıra gibi durmuştum. Gazete 
satan bir çocuk, bana bir Wiking uzattı: Alın, eğlenirsiniz! Basımı 
kaldırdım, irkildim, Semb’in önündeydim. 
Hemen arkama dönüp paketi vücudumla gizledim, hızlı hızlı Kilise caddesinden 
aşağıya yürüdüm, vitrinden görecekler diye çekiniyordum. Tiyatroyu geçtim, 
Loca’dan kıvrılıp fiyorda, kaleye indim. Bir kanepeye oturup tekrar hülyalara 
daldım. 
Bu gece için bir dam altı nasıl bulacaktım, nasıl? Sabah olana kadar başımı 
sokabileceğim tek kovuk yok muydu hiç? Gururum, beni odama dönmekten men 
ediyordu; sözümden caymak aklımdan bile geçmiyordu. Böyle bir düşünceyi 
şiddetle kafamdan kovdum, küçük kırmızı salıncak koltuğu düşünerek içimden 
gülümsedim. Çağrışımlar neticesi kendimi birden bire Haegdehaugen’de iki 
pencereli geniş bir odada buldum; bir zamanlar oturduğum odada. Masada bir 
tepsi gördüm, yağlı ekmek dilimleri vardı tepside. Görünüşleri değişti, 
ekmekler biftek oldular, önümde insanı ayartan bir biftek, bembeyaz bir 
peçete, bol ekmek, gümüş çatal bıçaklar belirdi. Kapı açıldı, ev sahibim 
kadın göründü, bir çay daha ister misiniz, dedi. 
Hayaller, hülyalar! Kendi kendime: Şimdi yemek yersem kafam tekrar karışır, 
beynimi o eski ateş kaplar; çılgın esintilerle uğraş işin yoksa! dedim. Midem 
yemek kaldırmıyordu; bünye meselesi: bir başkalığım, bir özelliğimdi bu 
benim. 
Aksama doğru barınacak bir çatı altı, bir çare bulurdum belki de; acelesi yok 
ya! Daha olmazsa gider, kendime ormanda bir yer arayabilirdim. Şehrin 
dolayları emrimdeydi, hem aşırı soğuk da yoktu henüz. İlerde deniz, ağır bir 
sükunet içinde kımıldanıyordu. Gemiler, küt burunlu ve hantal mavnalar, 
peltemsi denizin üstünde yarıklar açıyor, sağa sola şeritler sıçratıyor, 
kayıp gidiyorlar; bacalarından dumanlar kuş tüyü döşekler gibi yuvarlanıp 
yayılıyor, makinelerin pistonları nemli havaya donuk bir ses salıyorlardı. Ne 
güneş vardı, ne rüzgar; arkamdaki ağaçlar ıslaktılar; oturduğum kanepe soğuk 
ve nemli. Vakit geçiyor, uyku bastırıyordu; yorgundum, sırtımdan aşağı üşüme 
ürpermeleri iniyordu. Bir müddet sonra gözlerimin kapanmak üzere olduğunu 
hissettim, mani de olmadım kapanmalarına... 
Uyandığımda etrafım kararmıştı; üşümüş bir şekilde yerimden fırladım; 
paketimi alıp yürümeye başladım. Isınmak için gittikçe daha hızlı yürüyordum, 
kollarımı çarpıyor, enikonu hissizleşmiş bacaklarımı ovuşturuyordum. Yangın 
kulesinin oraya vardım, saat dokuzdu. Saatlerce uyumuştum. 
Peki ama, ne yapacaktım? Bir yere gitmem lazımdı mutlaka. Durdum, yangın 
kulesinin dibinde aptal aptal yukarıya bakındım. Devriye arkasını döner 
dönmez bir fırsatını bulup bölmelerden birine giremez miyim, diye düşündüm. 
Merdivenleri çıktım, adamla konuşmak istiyordum. Hemen baltasını kaldırıp 
selama durdu, söyleyeceğim şeyi bekledi. Yüzü bana çevrili bu kalkık balta, 
sinirlerim üzerinde soğuk bir duş tesiri yaptı; bu silahlı adamın karşısında 
korkudan dilim tutulmuştu, elimde olmadan geri çekildim. Hiçbir şey 
söylemedim; yalnız gittikçe adamdan uzaklaşıyor, görünüşü kurtarmak için de 
elimle alnımı ovuşturup sanki bir şey hatırlamak istiyormuş gibi 
davranıyordum; derken usulca sıvıştım. Kendimi tekrar yaya kaldırımda bulunca 
içimde büyük bir tehlike atlatmış olmanın ferahlığım duydum. Oradan 
uzaklaşmak için hızlı hızlı yürüdüm. 
Üşümüş ve aç bir halde Karl Johan caddesine yukarı yürüyordum. Yüksek sesle 
küfretmeye başladım, birisi duyar diye aldırış bile etmiyordum. Meclis 
binasının oraya gelinde ilk aslanın önünde, yeni bir çağrışımla ansızın bir 
ressam tanıdığı hatırladım: Vaktiyle Tivoli’de bir tokat yemekten 
kurtardığım, daha sonra bir defa da evine gittiğim bir genç. Parmaklarımı 
şaklattım, Tordenskjold caddesine saptım, bir kapı buldum, kartta C. 
Zacharias Bartel yazıyordu, kapıyı çaldım. 
Kendisi açtı; bira ve tütün kokuyordu berbat şekilde. 
Merhaba!, dedim. 
Merhaba! Siz misiniz? Peki ama yahu, niçin bu kadar gece kaldınız? Lamba 
ışığında hiç de iyi görünmez ki! O günden sonra bir ot yığını ilave ettim, 
bir iki değişiklik yaptım. Gündüz gözüyle görmelisiniz, şimdi boşuna. 
Siz yine de bana şimdi gösterin!, dedim; aslında hangi resimden bahsettiğini 
bilmiyordum. 
imkansız!, cevabım verdi. Her şey sapsarı görünür. Hem bir manide var, -iyice 
yaklaşıp fısıldadıbu gece bir de kız var yanımda, imkansız! 
Oo, öyleyse mesele yok! 
Geri çekildim, iyi geceler dileyip ayrıldım. 
Ormanda bir yere gitmekten başka çarem kalmamıştı. Toprak bari fazla ıslak 
olmasaydı! Battaniyeme vurdum, açıkta uyumak düşüncesine kendimi yavaş yavaş 
alıştırıyordum. Şehirde barınacak bir yer bulacağım diye bunca zaman kendimi 
öyle üzmüştüm ki, bıkmış, bezmiştim artık. Yatışmak, kendimi talihe terk 
etmek, caddelerde kafam kaygıdan azade yürümek bir hazdı benim için. Gidip 
üniversite saatine baktım, onu geçiyordu; oradan şehrin yukarısına giden yola 
saptım. Maegdeugen’de bir yerde bakkal dükkanı önünde durdum, vitrine çeşitli 
yiyecekler konmuştu. Vitrinde bir kedi duruyor, bir francalanın yanında 
uyuyordu; az geride bir çanakta yağ, bardaklarda bulgur vardı. Durdum, bir 
müddet bu yiyeceklere baktım, ama param olmadığı için döndüm, yürüyüşüme 
devam ettim. Çok yavaş yürüyordum, Majorsten’i geçtim; boyuna gidiyor, 
saatlerce gidiyordum. Nihayet Bogstad ormanına vardım. 
Yoldan ayrılıp ormana daldım, dinlenmek için oturdum. Sonra münasip bir yer 
aramaya koyuldum; biraz funda ve ardıç dalı topladım, oldukça kuru küçük bir 
tümsekte kendime bir yatak yaptım, paketi açıp battaniyemi çıkardım. Uzun 
yürüyüşten yorulmuş, bitmiştim; hemen yattım. Bir hayli sağa sola döndüm, 
derken yerimi buldum. Kulağım hafif sancıyordu, at arabasındaki adamın 
kamçısından şişmişti biraz; üzerine yatamıyordum. Ayakkabılarımı çıkardım, 
basımın altına koydum, üzerlerine büyük paket kağıdım serdim.  
Ve karanlık çepçevre etrafımda pusudaydı; her taraf sessizdi, her şey sessiz. 
Ama yukarda ebedi musiki, hava, asla susmayan uzak ve sessiz uğultu devam 
ediyordu. Bu sonsuz, hasta mırıltıya uzun müddet kulak verdim; derken zihnim 
bulanmaya başladı; şüphesiz, üzerimde yuvarlanan, dünyaların senfonisiydi bu; 
bir şarkıya bağlamış yıldızlardı... 
Buna boş veri dedim ve kendimi cesaretlendirmek için yüksek sesle güldüm. 
Kanaan’daki baykuşlar bunlar! 
Ayağa kalktım, sonra yine yattım, ayakkabılarımı giyip karanlıkta dolaştım, 
sonra yine yattım, öfke ve korku içinde gün ışıyana kadar boğuştum, çekiştim, 
sonunda uyuya kaldım. 
Gözlerimi açtığımda güpegündüzdü ortalık; öğlen olmuş gibime geldi. 
Ayakkabılarımı  giydim, battaniyeyi tekrar paket yaptım, şehrin yolunu 
tuttum. Bugün de güneş yoktu, bir köpek gibi donuyordum, bacaklarım 
ölüydüler, gün ışığından rahatsız oluyorlarmış gibi gözlerim yaşlanıyordu. 
Saat üç olmuştu. Açlık enikonu dayatmaya başlamıştı; bitkindim; yürüyor, 
orada burada gizlice öğürüyordum. Yolu değiştirdim, aşevine gidip levhadaki 
yemek listesini okudum; salamura et ve domuz fümesi benim yiyebileceğim 
şeyler değil gibilerden poz alıp omuz silktim. Oradan istasyon meydanına 
geldim.  
Birdenbire acayip bir baş dönmesine tutuldum; yürüdüm, aldırmamak istedim, 
fakat çoğaldıkça çoğaldı; sonunda bir merdiven basamağına oturmak zorunda 
kaldım, içimde bir değişme uluyordu; bir şey kenara kayıyor, beynimde bir 
perde, bir kumaş yırtılıyordu sanki. Bir kaç kere derin nefes aldım, şaşkın 
olduğum yerde kaldım. Kendime hakimdim, kulağımın hafif zonkladığını açıkça 
hissediyordum; bir ahbabım geçiyordu, hemen tanıdım, kalkıp selam verdim. 
Öbürleri yanına eklenen bu yeni ve azaplı duygu da ne oluyordu? Toprak 
üstünde yatmanın neticesi miydi, yoksa hala kahvaltı etmemiş olmamdan mı 
ileri geliyordu? Aslında bu şekilde yaşamak, çok manasızdı zaten. Bu eşi 
bulunmaz cezaları ne yapıp da hak ettiğimi yemin ederim anlayamıyordum. 
Birdenbire aklıma, işi dolandırıcılığa vurmak, battaniyeyi Amcanın deposuna 
götürmek geldi. Battaniyeyi rehin bırakıp bir kron alabilir, bununla üç öğün 
karnımı doyurabilir, bir başka çare bulana kadar belimi doğrultur, Hans 
Pauli’ye de bir yalan uydururdum. Deponun, yolunu tutmuştum ki, giriş 
kapışırım önünde durdum, başımı salladım, geri döndüm. 
Beni oradan uzaklaştıran her adımda, içimdeki ifriti yenmiş olmama daha çok 
seviniyordum. Namuslu bir insan, olduğumun şuuru, beynime vuruyor, karakter 
sahibi oluşum, gönlümü yüce bir duyguyla dolduruyordu: gemi leşlerinin 
yüzdüğü bulanık insanlık denizinde bembeyaz bir fenerdim ben. Bir öğün 
karnımı doyuracağım diye başkasının malını rehine vermek, bu para ile 
ziflenmek, kendimi rezil etmek, kendi yüzüme karşı bir dolandırıcı olduğumu 
söylemek, kendi gözlerimi kendimden kaçırmaya mecbur kalmak... Asla! Asla! 
Ben buna ciddi olarak karar vermemiştim, bu benim aklımdan bile geçmemişti; 
kırık kopuk geçip giden düşünce kırıntılarından sorumlu olamazdı insan; hele 
başı müthiş ağrıyorsa, hele başkasının battaniyesini taşımaktan ölmüş 
bitmişse!  
Zamanı geldi mi bir çare bulunacaktı şüphesiz! Grönlandsler’deki tüccar vardı 
mesela. Dilekçemi yolladığımdan beri, günün her saati gidip gidip onu taciz 
mi etmiştim? Sabah sabah veya gece yarısı kapışını çalmış da geri mi 
çevrilmiştim? Hayır, onu henüz hiç rahatsız etmemiştim. Ne diye tamamen 
boşuna bir teşebbüs olsundu bu? Talih bu defa benden yana idi ihtimal; talih 
çok kere dolambaçlı yollardan gelirdi. Ve Grönlandsier’e gittim. 
Beynimdeki son sarsıntı, beni oldukça halsiz düşürmüştü; çok yavaş yürüyor, 
tüccara neler söyleyeceğimi düşünüyordum... İyi bir insandı belki de; aklına 
eser, ben istemeden bir kron avans verirdi belki de. Böyle adamların ara sıra 
parlak ve yerinde şeyler düşündükleri de olurdu. 
Bir büyük kapıdan içeri daldım, biraz düzgünce görüneyim diye pantolonumun 
dizkapağını tükürüğümle siyahlattım; battaniyemi karanlık bir köşede, bir 
sandık gerisine sakladım; meydandan karşıya geçip bir küçük dükkana girdim. 
Bir adam, eski gazetelerden kese kağıdı yapıyor, yapıştırıyordu. 
Bay Christie ile görüşebilir miyim?, dedim. 
Benim!, cevabını verdi adam. 
Kendimi tanıttım; bir dilekçe yolladığımı, kabul edilip edilmediğini sordum. 
Adımı bir kaç kere tekrar etti, gülmeye başladı. Şimdi dikkat edin dedi, 
cebinden mektubumu çıkardı. Lütfen, sayılarla aranız nasıl, bakın beyim! 
dedi. Mektubunuzun tarihini atarken, senesini 1848 yazmışsınız! Ve adam, bir 
kahkaha koyu verdi. 
Evet, olacak şey değil, tabii! dedim, bozularak. Düşüncesizlik, dalgınlık, 
haklısınız. 
Görüyorsunuz ya; benim çalıştıracağım şahıs, sayılarda hiç yanılmamalıdır 
dedi. Çok müteessirim; yazınız gayet okunaklı, mektubunuzu da beğendim, 
fakat... 
Bir süre bekledim; bu onun son sözü olamazdı, asla! 
Tekrar kese kağıtlarına dönmüştü. 
Evet, hoş bir şey değil, dedim. Çok kötü, çok berbat bir şey! Fakat bir daha 
tekrarlanacak değil ki. Hem bu küçük hatayı yaptım diye işe yaramaz, defter 
tutamaz mıyım? 
Yo, ben öyle bir şey demedim, fakat bu nokta bence gayet mühim olduğu için 
derhal bir başkasında karar kıldım. 
Demek başkasını aldınız, dedim. 
Evet 
Hay Allah, şu halde yapacak bir şey yok. 
Hayır, çok müteessirim, fakat... 
Hoşça kalın!, dedim. 
Ve öfke, içimde patlak verdi, alev alev ve hoyrat. Paketimi aldım; 
dudaklarımı kemiriyor, kaldırımda yürüyen sessiz, sakin insanlara çarpıyor, 
özür dilemiyordum. Bir bey, durup da kabalığımdan ötürü biraz sert söylenince 
geri döndüm. Kulağına manasız bir kelime haykırdım, burnuna yumruğumu 
dayadım; sonra dizginleyemediğim kör bir hiddetle kaskatı yoluma devam ettim. 
Adam bir polise seslendi. Ve ben daha ne isterdim, bir an elime bir polis 
geçirmekten gayrı? Polisin yetişebilmesi için mahsus adımlarımı yavaşlattım, 
fakat gelmedi. Bir insanın, en candan, en hararetli bütün teşebbüslerinin 
yüzde yüz neticesiz kalmasında bir hikmet var mıydı, neydi? Niçin 1848 
yazmıştım? Bu musibet senenin benimle ilgisi neydi? Yürüyordum; açlıktan 
bağırsaklarımdan gurultular geliyordu. Gün sona ermeden biraz olsun yiyecek 
bulacağım, hiç bir yere yazılmamıştı. Bu iş böyle uzadıkça kafaca, vücutça o 
nisbette boşalıyor, dürüstlükten her gün biraz daha uzaklaşıyordum. Utanmadan 
yalan söylüyor, fakir fukaranın kirasını iç ediyor, hatta başkalarının 
battaniyelerine sahip çıkmak gibi alçakça düşüncelere kapılıyor, bütün 
bunları bir pişmanlık, bir vicdan azabı duymadan yapıyordum. İçimi çürük 
lekeler kaplıyor, gittikçe genişleyen siyah mantarlar sarsıyordu. Ve Tanrı 
beni göz altında bulunduruyor, göçüşümün konulu kurallara uygun, yavaş ve 
sürekli, zaman ölçüsünü hiç bozmadan olacağımı önceden biliyordu. Ama 
cehennemin dibinde zebaniler beni bekliyordu, çünkü büyük bir günah, Tanrının 
beni, insaf ve hakkaniyetinden mahrum edeceği affedilmez bir günah işlemem 
kaçınılmazdı... 
Yürüyüşümü hızlandırdım, deli gibi, çılgın gibi gidiyordum; birden sola 
kıvrılıp heyecanlı ve kızgın, aydınlık ve süslü bir büyük kapıdan içeri 
daldım. Durmamış, bir saniye bile oyalanmamıştım fakat giriş kapısındaki 
dekorun başkalığı bir anda şuurumda yer etti; merdivenleri hızla çıkarken 
kapılardaki, duvarlardaki, döşemedeki sıradan şeyler gözümün önünde ayan 
beyan duruyordu. Birinci katta bir kapıyı hızla çaldım. Neden birinci katta 
durmuş, neden merdivenin ta öte ucundaki bu zile yapışmıştım? 
Kenarları siyah süslü, gri elbiseli genç bir hanım, kapıyı açtı, bir an 
hayretle yüzüme baktı, sonra basını salladı: 
Bugün verecek bir şeyimiz yok!, dedi, davranışından kapıyı kapamak istediğim 
anladım. 
Karşıma ne diye bu genç kadın çıkmıştı? İşte beni dilenci sanıyordu düpedüz. 
Birden bire yatıştım, şapkamı çıkardım, sözlerini duymamışım gibi, eğilip 
hürmetle selam verdim, gayet nazik: 
Kapıyı hızlı çaldığım için affınızı dilerim Matmazel!, dedim. 
Çıngırağın huyunu bilmiyordum. Burada, hasta bir bey varmış, kendisini 
tekerlekli koltukta gezdirecek bir adam arıyormuş. 
Genç kadın bir an durakladı, bu uydurma haber üzerinde düşündü, şahsım 
hakkındaki kanaatinde tereddüt eder gibiydi. 
Hayır!, dedi sonunda. Burada öyle birisi yok. 
Yok mu? Yaşlıca bir zat, günde iki saat gezdirilecek, saatine kırk öre 
verilecekmiş. 
Hayır. 
O halde tekrar özür dilerim, dedim. Belki de zemin katındadır. Kendisine 
tesadüfen tanıdığım, alakadar olduğum birisini tavsiye edecektim de. İsmim 
Wedel-Jarlsberg. 
Tekrar eğilip selam verdim, geri çekildim. Genç kadın kıpkırmızı olmuştu, 
şaşkınlığından yerinden kımıldayamıyordu. Ben merdivenleri inerken, olduğu 
yerde peşimden baka 
kalmıştı. 
Tekrar sükunete kavuşmuştum, zihnim durulmuştu. Genç kadının, bugün verecek 
bir şeyleri olmadığı sözü bende soğuk bir duş tesiri yapmıştı. İş o raddeye 
varmış, herkes içinden beni gösterip şöyle düşünmeye başlamıştı: İşte bir 
dilenci, evlerin kaplamdan uzatılanlarla karnını doyuranlardan biri! 
Möller caddesinde bir lokantanın önünde durdum, içerde kızartılan taze et 
kokusunu içime çektim. Elimi kapı tokmağına götürmüş, işim olmadığı halde 
rasgele içeri giriyordum ki, tam vaktinde aklım başıma geldi, uzaklaştım. 
Stortorv’a varıp da dinlenecek bir yer aradığımda bütün kanepeleri tutulmuş 
buldum. Boş yere kilisenin etrafım dolandım, çökebileceğim sakin bir yer 
gözledim. Tabii!, diyordum kendi kendime, karanlık düşünceler içinde: Tabii! 
Tabii! Ve yeniden yürümeye başladım. Pazarın köşesindeki çeşmeye saptım, 
biraz su içtim, yine yürüdüm, adım adım sürüklüyordum vücudumu. Her vitrinin 
önünde uzun bir mola veriyor, duruyor, geçen her arabayı gözlerimle takip 
ediyordum. Beynimde ışıklı bir sıcaklık duyuyordum, şakaklarım bir tuhaf 
zonkluyordu. içtiğim su hiç de iyi gelmemişti, sokakta arada bir kustum. 
Böylece Hazret-i İsa mezarlığına vardım. Dirseklerim dizlerimde, başım 
avuçlarımda oturdum, bu büzülmüş durumda rahat ettim, midemdeki o hafif 
kazıntıyı artık hissetmez oldum. 
Yanımda bir taşçı ustası, büyük ve düz bir granit levhanın üzerine yüzükoyun 
uzanmış, bir kitabe kazıyordu. Gözündeki mavi gözlük, bana birdenbire, 
geçmişte unuttuğum bir tanıdığımı, bir bankada çalışan, çok zaman önce 
Oplandske Cafe’de rastladığım birisini hatırlattı. Bütün utancımı yenip ona 
bir gidebilseydim! Ona olanca hakikati söyler; şu sıra biraz berbat durumda 
olduğumu, hayatımı devam ettirmenin zorlaştığım anlatırdım. Ona berber 
karnemi verebilirdim. Vay canına, berber karnesi! Şöyle böyle bir kron ederdi 
bu karne! Bu kıymetli hazineye bir el attım. Hemen bulamayınca yerimden 
fırladım, korkudan ter dökerek aranmaya başladım; nihayet koyun cebinim 
dibinde temiz veya yazılı, fakat hiç değeri olmayan öteki kağıtların arasında 
buldum. Bu altı yaprağı baştan sona, sondan başa doğru defalarca saydım; bu 
karne bana hiç de lazım değildi, keyfim öyle istiyordu, esmişti artık hiç 
tıraş olmayacaktım. Yarım kron benim derdime deva olurdu, Kongsberg 
gümüşünden bir çil yarım kron! Banka saat altıda kapanırdı; tanıdığımı 
yediye, sekize doğru Oplandske önünde bekleyebilirdim. 
Oturduğum yerde bir müddet bu düşünce ile keyiflendim. Zaman ilerliyordu, 
etrafımdaki kestane ağaçlarında enikonu rüzgar çıktı, gün sona eriyordu. Peki 
ama, genç bir banka memuruna altı tane berber kartı götürmek biraz ayıp 
kaçmaz mıydı ? Onun cebinde, kartları benimkilerden çok daha temiz ve güzel, 
iki dolu karne vardı belki de! Bütün ceplerimi yoklayıp karnenin yanı sıra 
verebileceğim başka şeyler aradım, ama hiçbir şey bulamadım. Boyunbağımı 
versem? Boyunbağım olmasa da olurdu, ceketimi sımsıkı iliklerdim, artık 
yeleksiz kaldığım için böyle yapıyordum zaten. Kocaman fiyangosu yarı göğsümü 
kaplayan boyunbağımı çıkardım, dikkatle temizledim, berber karnemle ikisini 
temiz bir yazı kağıdına sardım. Sonra mezarlıktan ayrılıp aşağıya, 
Oplandske’ye yollandım. 
Belediye saati yediyi gösteriyordu. Kahve civarında oyalanıyor, demir 
parmaklık boyunca gidip geliyor, kapıdan girip çıkanları gözetliyordum. 
Nihayet, saat sekize doğru, delikanlının caddenin aşağısından doğru 
geldiğini, kahveye ilerlediğim gördüm. Göğsümde kalbim, bir küçük kuş gibi 
çırpınmaya başladı; selamsız sabahsız, deli gibi, üzerine yürüdüm. 
Yarım kron ver, dostum!, dedim, küstahça bir tavır takındım. Buyurun 
karşılığım, ve küçük paketi eline tutuşturdum. 
Yok ki!, dedi. Yok vallahi! Para çantasını gözlerimin önünde baş aşağı etti. 
Dün akşamı dışarıda geçirdim, beş param kalmadı, inan olsun, yok! 
Tabii, azizim, tabii, olur a!, cevabını verdim ve inandım dediklerine. Böyle 
önemsiz bir şey için yalan söyleyecek değildi ki! Hem ceplerini arayıp da bir 
şey bulamayınca, mavi gözleri yaşarmıştı adeta. Geri çekildim. 
Affedersiniz!dedim. Biraz darda idim de. 
Caddeye aşağı yürüyordum ki, paket için arkamdan seslendi. 
Kalsın, kalsın!, diye cevap verdim. Size bağışlıyorum. Ufak tefek, değersiz 
şeyler. Dünya malım hemen hemen bundan ibaret! 
Akşamın alaca karanlığında ümitsiz yankılanan kendi sözlerim, dokundu bana; 
ağlamaya başladım.  
Rüzgar esiyor, gökte bulutlar hızla kayıp gidiyorlar, karanlık bastıkça 
serinlik artıyordu. Cadde boyunca hem yürüdüm, hem ağladım; kendime gittikçe 
daha çok acıyordum; defalarca tekrarladığım birkaç kelime, bir feryat, diner 
gibi oldukça göz yaşlarım yeniden akıtıyordu: Rabbim, Allah’ım, ne kadar 
bedbahtım! Rabbim, Allah’ım, ne kadar bedbahtım! 
Bir saat geçti; bitip tükenmek bilmeyen, yavaş ve uyuşuk bir saat. Torv 
caddesinde durdum bir müddet, merdivenlere oturdum, birisi geçerken giriş 
kapılarının aralıklarına gizlendim, gözlerimi, dalgın, pırıl pırıl bakkal 
dükkanlarına diktim; bu dükkanlarda insanlar, ellerinde eşyalar, paraları, 
oradan oraya kayıp gidiyorlardı. Nihayet kilise ile pazar yeri arasında bir 
tahta yığını gerisinde muhafazalı bir yer buldum. 
Hayır, bu gece artık ormana gidemezdim, ne olursa olsun; o uzun yolu yürümeye 
kuvvet yoktu bende. Bu geceyi de böylece geçirmek, olduğum yerde kalmak 
istiyordum; fazla soğuk olursa kalkıp biraz kilise civarına gidebilirdim; 
bunu gözümde büyütmek niyetinde değildim. Arkama yaslandım, hafif tertip 
uyumaya başladım. 
Çevremdeki gürültü dindi, dükkanlar kapandı, yayaların ayak sesleri gitgide 
seyrekleşti, pencerelerde ışıklar gittikçe söndü... 
Gözlerimi açtım, karşımda birisi duruyordu; bana doğru ışıldayan parlak 
düğmelerden bunun bir polis olabileceğini düşündüm; yüzünü seçemiyordum. 
Merhaba!, dedi. 
Merhaba!, dedim ve korktum. Şaşkın, ayağa kalktım. 
Adam hareketsiz kaldı bir müddet. 
Nerede oturuyorsunuz?, diye sordu. 
Eski alışkanlıkla, düşünmeden, çıktığım yerin adresim verdim, küçük tavan 
odasını söyledim. 
Bir müddet yine öylece durdu. 
Bir kusur mu işledim?, diye sordum, çekinerek. Yo, hayır! cevabım verdi. 
Fakat yerinize gitseniz iyi olur, hava çok soğuk, burada yatmanız doğru 
değil. Evet, serin, hissediyorum. Dedim. 
İyi geceler dileyip içgüdümle eski odamın yolunu tuttum. Dikkatli yürürsem, 
duyulmadan yukarıya çıkabilirdim şüphesiz; topu topu sekiz basamaktı, yalnız 
en yukarıdaki iki basamak, gıcırdıyordu basınca. 
Sokak kapısında ayakkabılarımı elime aldım, yukarıya öyle çıktım, Sessizdi 
her taraf. Üst katta bir saatin yavaş tiktaklarını, bir çocuğun hatiften 
ağlayışını duydum, sonra hiçbir şey duymaz oldum. Odamın kapısını buldum, 
rezelerinden kaldırdım hafifçe; eski alışkanlık, anahtarsız açtım, odaya 
girdim, kapıyı yine sessizce kapadım. 
Her şey bıraktığım gibiydi; pencerelerde perdeler açık, yatak boş duruyordu. 
Karanlıkta masa üzerinde bir kağıt gördüm, ev sahibime yazdığım tezkere 
olacaktı; demek kadın, ben başımı alıp gideli beri bu odaya çıkmamıştı hiç. 
Masadaki beyazlığı elimle yokladım, bunun bir mektup olduğunu hissederek 
şaşırdım. Bir mektup ha? Alıp pencere yanma gittim; karanlıkta çıkarabildiğim 
kadar, okunaksız harfleri sökmeye çalıştım; nihayet ismimi okuyabildim. Sok 
oldum, ev sahibinin cevabını okuyunca. Tekrar gizlice girmek istediğim 
takdirde, bu odaya bir daha ayak basamayacağımı bildiriyordu. 
Ve yavaşça, gayet yavaş, tekrar odadan çıktım; ayakkabılarım elimde idi, 
mektup öbür kağıtların yanında, battaniyem koltuğumda. Usulca yürüdüm, 
gıcırdayan basamaklarda dişlerimi sıktım, sağ selamet basamaklardan inip 
sokak kapışım buldum. 
Ayakkabılarımı giydim, bağlarını yavaş yavaş bağladım, bu işi bitirince biraz 
da oturdum hatta; hiçbir şey düşünmeden, elimde mektup, önüme bakıyordum, 
sonra kalktım, sokağa çıktım. 
İlerde bir havagazı feneri, etrafa cızırtılı ve titrek bir ışık serpiyordu; 
fenerin yanma gittim, paketimi fenere dayadım, mektubu açtım; her hareketi 
gayet yavaş yapıyordum. 
Bağrımdan sanki bir ışık seli geçti; bir hayret nidası kopardığımı duydum, 
manasız bir sevinç nidası: Mektup, yazı işleri müdüründen geliyordu. Yazım 
kabul edilmiş, hemen dizilmeye verilmişti. Bir iki yerde ufak tefek düzeltme,  
birkaç kalem hatası tashih edildi. Kuvvetli bir yazı. Yarın çıkacaktır, on 
kron. 
Güldüm ve ağladım; atlıya sıçraya caddeyi boyladım, durdum, dizime vurdum, 
sebepsiz, gelişi güzel bastım küfrü. Ve zaman ilerliyordu. 
Bütün gece, ta sabaha kadar, caddelerde bağırıp çağırdım; sevinçten aptala 
dönmüş, durmadan tekrarlıyordum: 
Kuvvetli bir yazı. yani küçük bir şaheser, bir deha numunesi. Ve on kron! 
 
 
 
Birkaç hafta sonra bir akşam, şehrin dışında idim. Yine mezarlıklardan birine 
gitmiş, herhangi bir gazete için bir makale yazmıştım. Ben bu işle meşgulken 
saat on oldu, karanlık bastırdı, mezarlık kapısının kapanma vakti geldi. 
Karnım açtı, çok aç; on kron pek de çabuk bitivermiş, ağzıma koyduğum son 
lokmadan bu yana, hemen hemen üç gün, üç gece geçmişti. Kendimde bir 
bitkinlik hissediyor, kurşunkalemle yazdığım için kesiliveriyordum. Cebimde 
yarım bir çakı, bir deste anahtar vardı, ama beş on para, hak getire. 
Mezarlık kapışı kapatılanca dosdoğru yerime gitmem gerekirdi belki; ama 
karanlık ve boş odama şimdilik kalmama nihayet izin koparabildiğim boş bir 
teneke atölyesine karşı duyduğum, o içgüdüye benzer korku yüzünden yoluma 
devam ettim; ayaklarım beni Belediye binasına doğru sürükledi, oradan aşağıya 
limana vurdum, demiryolu rıhtımında bir kanepeye oturdum. 
O anda üzüntülü bir düşünce yoktu kafamda, sefaletimi unutmuştum, yarı 
karanlıkta asude ve güzel itmam seyretmek beni yatıştırmıştı. Eski 
alışkanlıkla, demin yazdığım, acı çeken beynime şimdiye kadar yazdıklarınım 
en mükemmeli gibi görünen yazıyı okuyup sevinmek istedim. Cebimden yazıyı 
çıkardım, iyi görebilmek için gözlerime yakın tuttum; sayfanın birini bitirip 
ötekine geçiyordum. Sonunda yoruldum, kağıtları tekrar cebime soktum. 
Sessizdi her taraf, mavi bir sedef gibiydi deniz, önümde oradan oraya 
sessizce küçük kuşlar uçuşuyorlardı. İlerde bir polis devriye geziyor, 
başkaca kimsecikler görünmüyor, bütün liman sessizliğe gömülü, uyuyordu. 
Servetimi saydın yeniden: Bir yarım çakı, bir demet anahtar; fakat tek 
metelik yok. Birden elimi cebime attım; kağıtlarımı çıkardım tekrar. Mekanik 
bir hareket, şuursuz bir sinir deprenişiydi bu. Temiz, yazısız bir kağıt 
aldım ve silindir biçimi bir külah yaptım; içi doluymuş hissini verecek 
şekilde iki ucunu dikkatle kapadım ve fırlattım kaldırıma doğru. Rüzgarın 
tesiriyle biraz daha uzağa sürüklendi, sonra durdu. 
Ve açlık başıma vurmaya başlamıştı. Oturduğum yerden, sanki çil gümüş 
paralarla şişkin, bu beyaz fişeğe bakıyor, külahın içinde sahiden de bir 
şeyler bulunduğuna, kendimi inandırmaya çalışıyordum. Dimdik oturuyor, kağıt 
fişekte kaç para olduğunu bilmeyerek iteliyordum kendimi. Doğru bildim mi, 
benimdi para! Küçük, minyon onluk öre’leri en altta; kenarları çentikli, iri 
kronları da onların üstünde hayal ediyordum. Madeni paralarla doluydu fişek! 
Oturduğum yerde gözlerimi dört açmış, kağıt fişeğe bakıyor, gidip bu paraları 
gizlice iç etmek için kendimi ayartmaya çalışıyordum. 
Derken polisin öksürdüğünü duydum. Aynı şeyi yapmak, aklıma nereden esmişti? 
Kanepeden kalktım ve öksürdüm, işitsin diye de üç kere tekrarladım öksürmemi. 
Bir gelse nasıl da atılırdı kağıt fişeğin üstüne. Bu oyun çok hoşuma gidiyor, 
keyfimden ellerimi ovuşturuyor, içimden ağır küfürler savuruyordum. Umduğunu 
bulamayacaktı. Oynadığım bu madikten sonra cehennemin dibine kadar yolu vardı 
keratanın! Açlık başıma vurmuş, beni sarhoşa çevirmişti. 
Bir iki dakika sonra polis yaklaştı; demir topuklarım kaldırımda 
takırdatarak, sağıma soluna bakınarak geliyordu. 
Acele etmiyordu, önünde bütün bir gece vardı nasıl olsa. Fişeği görmemişti; 
ta yanma geldi, ondan sonra gördü. Birden durdu, bakmaya başladı. Yerde duran 
beyaz cisim, değerli bir şeye benziyordu; bir miktar para mıydı yoksa? Bir 
miktar gümüş para?.. Ve polis, yerden fişeği aldı. Hıı! Hafif, pek de hafif. 
Belki kıymetli bir kalem, bir şapka iğnesi...  Polis iri gözleriyle fişeği 
dikkatle açıp içine baktı. Ne güldüm, ne güldüm; elimi dizime vurarak deliler 
gibi güldüm. Boğazımdansa tek ses çıkmıyordu; dilsiz ve bitkindi benim 
kahkaham; ağlamaklıydı. 
Sonra kaldırımda takırtılar duyuldu tekrar; polis rıhtımdan tarata saptı. 
Gözlerimde yaşlar, oturuyor, sıtmalı bir neşeyle mest, güçlükle soluyordum. 
Yüksek sesle konuşmaya başladım; kendime kağıt fişeğin hikayesini anlatıyor, 
polisin hareketlerini taklit ediyor, avuçlanma bakıyor, tekrarlıyordum 
boyuna: Külahı atarken öksürdü! Bu kelimelere yenilerini ekliyor, buna cazip 
ilaveler yapıyor, cümleyi başka biçime sokup kuvvetlendiriyordum: öksürdü öhö 
öhö! 
Bu sözün her şeklim denedim, neşem gecenin geç saatlerine kadar sürdü. Sonra 
uykulu bir rehavet bastı üzerime; hoş bir kesiklik; dağıtmaya kalkışmadım. 
Karanlık koyulaşmıştı epeyce; hafif meltem sedeften denizi oyuk oyuk 
yapıyordu. Direkleri göğe dayalı gemiler, siyah gövdeleriyle, dilsiz 
canavarlar gibiydiler. Sert kıllarım kabartmışlar, öylece duruyorlar, beni 
bekliyorlardı. Acı duymuyordum, açlığım acımı uyuşturmuştu. Bunun yerine 
kendimi pek hoş şekilde, çevremdeki her şeyle temassız, boş hissediyor, kimse 
tarafından görülmeyişime memnun oluyordum. Ayaklarını kanepeye uzattım, 
arkama yaslandım; inzivamın olanca tadını en iyi böyle çıkarıyordum. Gönlümde 
tek bulut yoktu, tek rahatsızlık duygusu, düşüncelerimin eriştiği ölçüde, 
gerçekleşmemiş tek arzu veya heves yoktu. Gözlerim açık yatıyor, benliğimden 
sıyrılmış bir halde, kendimden uzaklarda olmanın sefasını sürüyordum. 
Rahatımı kaçıran tek ses duyulmuyordu hala. Yumuşak karanlık, kainatı 
gözlerimden silmiş, beni buracıkta tam bir sükыna gömmüştü. Kulaklarımda 
sadece sessizliğin ıssız hışırtıları yankılanıyordu. Ve ilerdeki kara devler 
beni emip çekerler kendilerine, gece başlayınca. Engin denizlere, uzak ve 
insansız ülkelere alıp götürürler beni. Ve beni prenses Ylajali’nin sarayına 
götürürler ve aklımdan bile geçirmediğim bir ihtişam bekler beni orada, 
herhangi bir kimsenin yapabileceğinden çok daha üstün debdebeler bekler. Ve 
Ylajali. ışıl ışıl bir salonda oturur ve salonda her şey ametisttendir; sarı 
güller döşeli bir tahtın üzerinde Ylajali, ben içeri girince bana elini 
uzatır, beni selamlar, hoş geldin diye seslenir bana; ben yaklaşıp da diz 
çökünce: Hoş geldin, Şövalye! der. Ülkeme ve sarayıma! Ben seni yirmi yazdır 
bekliyorum; aylı gecelerde seslendim sana; sen üzgün olduğun zamanlar ben 
ağladım burda ve sen uykulara dalınca ben nefis rüyalar üfledim uykularına. 
Ve güzel prenses elimden tutar, uzun koridorlardan geçirir beni, yığın yığın 
insanların yasa!, diye bağrıştıkları koridorlardan ve aydınlık bahçelerden, 
üç yüz genç kızın oynayıp gülüştüğü bahçelerden geçirir, bir başka salona 
götürür; bastan başa pırıl pırıl zümrüttendir o salon. Gürül gürül güneş akar 
içeri; galeri ve koridorlardan koro şarkıları duyulur; güzel kokular dalga 
dalga çarpar yüzüme. Elini avucumda tutar, büyülenişin hoyrat lezzetinin 
yayıldığım duyarım kanıma; kolumu beline dolarım ve fısıldar prenses: Burada 
olmaz, gel benimle! Ve kırmızı salona gireriz; bu salonda her şey 
yakuttandır; dalga dalga bir ihtişamın içine gömülürüm. Kolunu betimde 
hissederim, yüzüme değer nefesi ve fısıldar: Hoş geldin, sevgilim! öp beni! 
Daha çok, daha çok. 
Oturduğum kanepede yıldızlar görüyorum gözlerimin önünde ve düşüncelerim bir 
ışık kasırgası içine kayıyor.  
Uyuyakalmışım, polis uyandırdı. Merhametsizce, tekrar hayata ve sefalete 
çağırmışlardı beni. İlk duygum, kendimi böyle açıkta bulmaktan doğan salakça 
bir şaşkınlık oldu; ama bu duygu az sonra yerini acı bir yeise devretti; hala 
hayatta oluşumun üzüntüsünden ağlıyordum neredeyse. Ben uyurken yağmur 
yağmış, elbiselerim sırsıklam olmuştu; ayazı kollarımda bacaklarımda 
hissediyordum. Karanlık daha da koyulaşmıştı; karşımdaki polisin yüz 
hatlarını güçbela seçebiliyordum. 
Haydi, kalkın artık!, dedi. 
Derhal kalktım, tekrar yatmamı emretseydi ona da peki derdim. Çok bitkindim; 
üstelik adeta o anda açlığı yeniden duymaya başlamıştım. 
Az dur, sersem!, diye seslendi polis ardımdan. Şapkanızı almadan 
gidiyorsunuz. Ha şöyle, şimdi gidebilirsiniz. 
Dalgın bir biçimde kekeledim: 
Benim de içimde bir his, sanki bir şey unutmuşum. 
Teşekkür ederim, iyi geceler! 
Sallanarak yürüdüm. İnsanın birazcık ekmeği olsa! Sokaklarda ısıra ısıra 
gidebileceği, bir küçük nefis çavdar ekmeği! Hem yürüyor, hem de bu en 
iyisinden çavdar ekmeğim hayal ediyordum; şimdi yemesi ne hoş olurdu! Açlık 
iflahımı kesiyordu; ölmeyi, yok olmayı özledim, duygulandım, ağladım. 
Sefaletim bir türlü tükenmek bilmiyordu! Ansızın sokağın ortasında durdum, 
vurdum ayağımı yere, bastım küfrü. Ne demişti bana o? Sersem ha? Bana sersem 
demek nasılmış, gösterirdim ben o polise! Dönüp, gerisin geri koşmaya 
başladım. Öfkemden ateş püskürüyordum. Caddenin aşağısında ayağım takıldı, 
yere düştüm, ama aldırmadım buna, hemen kalkıp yine koştum. Fakat istasyon 
meydanının orada, artık o derece yorulmuştum ki, daha aşağılara, limana 
gitmeye takat bulamadım kendimde; koşarken kızgınlığım da geçmişti zaten. 
Sonunda soluk soluğa durdum, derin nefes aldım. Öylesine bir polisin sözünün 
ne kıymeti vardı sanki? Evet ama. her şeyi de sineye çekecek değilim ya! – 
Şüphesiz, diye kendim, kendi sözümü kestim. Eh işte, onun da anlayışı o 
kadar! Bu mazur göstermeyi tatminkar buldum; onun anlayışını da; eh işte o 
kadar olduğunu, kendime bir daha tekrar ettim. Sonra da geri döndüm. 
Yağmurlarla ıslanmış bu caddelerde, gece yarıları, bir deli gibi koş, işin 
yoksa! Açlığın kemirişleri dayanılmaz bir hal alıyor, bende rahat huzur 
bırakmıyordu. Karnımı hiç değilse böyle doyurayım diye, tekrar tekrar 
tükürüğümü yutuyor, faydasını göreceğe de benziyordum. İş bu noktaya gelene 
kadar son haftalarda yiyecekten yana günlerim pek nasipsiz geçmiş, şu son 
zamanlarda enikonu kuvvetten düşmüştüm. Şansım yaver gitse de, şu veya bu 
manevra sayesinde elime beş kron geçirsem bile, bu para, yeni bir açlık 
devresi üzerime çullanmadan tamamen kendime gelebilmeme kadar, dayanmazdı 
bana. Asıl ne oluyorsa sırtımla omuzlarıma oluyordu; katı katı öksürecek 
yahut öne fazla eğilmiş yürüyecek olsam göğsüme saplanan burgunun acısına 
yine de bir an dayanabiliyor, ama sırtımla omuzlarımın sancısına aciz 
kalıyordum. Bahtınım hep kapalı oluşuna sebep neydi acaba? Yaşamak, başkaları 
kadar benim de hakkım değil miydi? Eski kitapçı Pascha, sevkiyatçı Hennechen 
kadar? Yoksa omuzlarım mı yoktu bir devin omuzlan gibi; iki kuvvetli kolum mu 
yoktu çalışmak için? Günlük ekmeğimi kazanmak için, Möller caddesinde odun 
yarıcılık bile aramamış mıydım? Tembel miydim? İş bulmak için didinmemiş, 
üniversite derslerine devam etmemiş, gazete makaleleri yazmamış, gece gündüz 
deli gibi okuyup çalışmamış mıydım? Bir cimri gibi yaşamamış, param fazlaca 
oldu mu ekmek ve sütle, param az olunca kuru ekmekle kanımı doyurmamış 
mıydım? Hiç parasız kalınca açlığa katlanmamış mıydım? Otellerde mi oturmuş, 
ilk katlarda ayrı daireler mi tutmuştum? Bir izbede; şu son kış içeriye yağan 
karlarla, bütün dünyanın boşlayıp kaçtığı bir teneke atölyesinde 
barınıyordum. Bütün bu olup bitenlerden, artık hiç bir şey anlayamıyordum 
hiçbir şey: 
Yoluma devam ederken hep bunları düşündüm; aklımda garazın yahut kıskançlığın 
yahut kıskançlığın zerresi yoktu, zerresi... 
Bir boyacı dükkanı önünde durdum, camdan içeri baktım, kapalı kutuların 
etiketlerini okumak istedim, fakat karanlıktı çok. Aklıma esen bu yeni 
hevesten ötürü kendi kendime içerleyerek, kutularda neler olduğunu 
öğrenemeyişime kızarak cama bir vurdum, yoluma devam ettim, ilerde bir polis 
gördüm, adımlarımı hızlandırdım, doğruca yanma gittim, damdan düşer gibi: 
saat on! dedim. 
Hayır!, cevabım verdi polis, şaşırmış. saat iki dedi. 
Saat on!, dedim. Saat on Hırsımdan inleyerek bir iki adım daha attım, elimi 
yumruk yapıp: Bunu biliniz ki, saat ondur dedim. 
Durdu, bir müddet düşündü, dikkatle baktı bana; afallamıştı. Sonunda gayet 
sakin: Saat kaç olursa olsun, evinize gitmenin tam vakti! dedi. Ben sizi 
götüreyim mi? Bu dostluk karşısında teslim oldum; gözlerimin yaşardığım 
hissettim, hemen cevap verdim: 
Hayır, teşekkür ederim. Dışarılarda geciktim biraz, bir kahvedeydim. Tekrar 
tekrar teşekkür ederim. 
Ben giderken elini miğferine götürüp selam verdi. Gösterdiği yakınlık bana 
pek dokunmuştu; param yok, tutup ona bir beş kron veremedim, diye ağladım. 
Durdum, peşinden baktım, yavaş yavaş uzaklaşıyordu, elimi anlıma vurdum, o 
uzaklaştıkça ben daha çok ağladım. Yoksulluğumdan ötürü demediğimi bırakmadım 
kendime, alaylı lakaplar taktım kendime, kırıcı tahriklerin en yakası 
açılmamışlarım bulup bir güzel döşendim kendime. Barındığım yere kadar böyle 
söylene söylene geldim. Kapının önünde, anahtarlarımı kaybetmiş olduğumu 
gördüm. 
Olacağı buydu! diye acı acı çıkıştım kendime. Anahtarları kaybetme de göreyim 
seni! işte şuracıkta, altı ahır, üstü tenekeci dükkanı bir yerde oturuyorum. 
Kapı gece oldu mu kilitlenir, kimse açamaz artık. Eh, ben de ne diye 
kaybetmeyecekmişim anahtarları? Bir köpek gibi sırsıklamdım. Karnımda açlık 
bir parça, çok az; dizlerimde gülünç bir kesiklik, çok az. Ne diye 
kaybetmeyecekmişim? Ben gelip de içeri girmek isteyince bu bina, niçin bir 
başka tarata göç etmiyordu sanki? Açlıktan, sefaletten katılmış, için için 
güldüm. İçerde ahırda atların tepindiklerini işitiyor, üstte yukarda 
pencerelerimi görebiliyordum; ama kapıyı açamıyor, ama içeri giremiyordum. 
Yorgun ve kahrolmuş, limana donüp anahtarlarımı aramaya karar verdim. 
Yağmur yeniden başlamıştı; suların omuzlarıma geçtiğini hissediyordum. 
Belediyenin önünde birden, aklıma iyi bir fikir geldi: Bana kapıyı 
açıvermesini polisten rica etmek. Derhal bir polise başvurdum, gelip mümkünse 
bana kapıyı açıvermesini ısrarla rica ettim. 
Mümkün değil. Bende anahtar yok. Polisin anahtarları, dedektif şubesinde 
bulunur.  
Peki, ne yapayım? 
Eh, siz de gider, bir otelde yatarsınız. 
Fakat gidemem ki otele, yanımda param yok. Geciktim, bir kahvedeydim, 
anlarsınız ya... 
Belediyenin merdivenlerinde durduk bir müddet. Polis düşündü, ölçtü biçti, 
beni gözden geçirdi. Sokakta bardaktan boşanırcasına yağmur yağıyordu. 
O halde içerdeki nöbetçi polise gider, yatacak yeriniz olmadığını 
söylersiniz, dedi. 
Ben bunu düşünememiştim. Vay canına, iyi bir fikirdi bu! 
Bu enfes tavsiyesinden dolayı polise derhal teşekkür ettim. 
Dosdoğru gidip sokakta kaldığımı söyleyebilir miyim? 
Tabii 
Nöbeti polis isminiz diye sordu. 
Tangen... Andreas Tangen. 
Niye yalan söyledim, bilmiyorum. Zihnim gelişi güzel, daldan dala işliyor, 
bana olur olmaz ilhamlar veriyordu. Benimle hiç ilgisi olmayan bu ismi o anda 
uydurmuş, ilerisini gerisini düşünmeden öylece söyleyivermiştim. Mecburiyet 
yokken yalan söylemiştim. 
Mesleğiniz? 
İşte bu, kovulmam demekti. Önce kendimi tenekeci diye tanıtmak istedim, ama 
cesaret edemedim; kendime pek nadir bir isim seçmiştim, gözümde gözlük de 
vardı üstelik. Yüzsüzlüğü ele almayı düşündüm, bir adım daha ilerleyip 
yüksekten ve mağrur:   
-Gazeteciyim!, dedim. Nöbetçi polis, yazmadan önce, kıpırdadı hafiften ve ben 
sokaklarda kalmış bir Bakan gibi azametli, parmaklığın önünde duruyordum. 
Şüphe uyandırmamıştım; cevap vermekte tereddüt ettiğimi polis pekala 
anlamıştı. Bir gazeteci sokakta kalmış. Belediyeye gelmiş, bu ne iş! 
Hangi gazetede çalışıyorsunuz, Bay Tangen? 
Morgenbladet’de.  
Maalesef bu gece Aşarlarda fazla oyalandım da.. 
Bırakalım o bahsi!, diye sözümü kesti, gülümseyerek ilave etti: Gençlik 
eğlenirse, biz halden anlarız! Ayağa kalkarak, önümde nezaketle eğildi, bir 
polise döndü:  
Beyi yukarıya yedek odaya götürünüz. İyi geceler... 
Pişkinliğimden ötürü, sırtımdan aşağı soğuk suların boşaldığım hissettim; 
kendimi cesaretlendirmek için yürürken ellerim! yumruk yaptım. 
Polis memuru, kapıda:  
Havagazı on dakika yanar. 
Sonra söner mi? 
Söner. 
Yatağa oturdum, anahtarın çevrildiğini işittim. Aydınlık hücre hoşuma gitti, 
kendimi rahat ve keyifli hissettim, huzur içinde dışarıdaki yağmura kulak 
verdim. Böyle rahat bir odadan daha ala, başka ne isterdim? Memnunluğum 
gittikçe çoğalıyordu. Yatağa oturmuş, şapkam elimde, gözlerim duvarda yanan 
gaz alevine dikili: polisin karşısında geçen ilk dakikayı düşünmeye koyuldum. 
Bu ilk defa oluyordu, ne de güzel alay etmiştim! Gazeteci Tangen mi, nasıl? 
Sonra ya o Morgenbladet? Morgenbladet ile adamı kalbinden vurmuştum. 
Bırakalım o bahsi mi demişti ? Stiftsgaard’da ki galada saat ikilere kadar 
oturmuş, kapısının anahtarım unutmuş, evindeki cüzdanında birkaç binliği olan 
bir bey! Beyi yukarıya yedek odaya götürünüz... 
Gaz birdenbire söndü; yavaş yavaş ve çekilerek değil de garip bir şekilde 
ansızın söndü. Zifiri karanlıkta kaldım; elimi göremiyor, çevremdeki beyaz 
duvarları, hiçbir şeyi göremiyordum. Yatmaktan başka ne yapılabilirdi? 
Soyundum. 
Fakat uyuyamadım. Bir zaman, yattığım yerden karanlığı; kavrayamadığım uçsuz 
bucaksız ve kalın karanlık kitlesini seyrettim. Aklıma sığdıramıyordum 
karanlığı. Bütün ölçülerin üstünde bir karanlıktı bu; yakınlığı altında 
eziliyordum. Gözlerimi kapadım, yarı sesli bir şarkı tutturdum, oyalanmak 
için yatağa uzandım, fakat boşuna!.. Karanlık, zihnimi kavramış, beni bir an 
olsun kendi halime bırakmıyordu. Ya içinde erir, karanlığa karışır gidersem? 
Yatakta doğruldum, kullanım sağa sola savurdum. 
Sinirlerim bozuldukça bozuluyordu, var kuvvetimle buna karşı koymayı denedim, 
hiçbir faydası olmadı. Gayet garip hayallerin elinde esir oturuyor, kendimi 
yatıştırmak isteyerek ninniler mırıldanıyor, sıkıntıdan ter içinde, 
huzursuzluğumu gidermeye çalışıyordum. Gözlerimi karanlığa dikmiştim, 
hayatımda böylesine bir karanlık görmemiştim. Burada bambaşka bir karanlıkla 
karşı karşıya olduğum şüphesizdi; daha önce kimsenin dikkat etmediği çılgın 
bir elemanla karşı karşıya olduğum! En gülünç düşünceler zihnimi kurcalıyor, 
her şey beni ürkütüyordu. Duvarda bir küçük deliğe takılmışta aklım. Duvarda 
bulduğum bir çivi deliği duvara oyulmuş bir işaretti bu. Elimle yokladım, 
içine üfledim, derinliğini ölçmek istedim. Rasgele bir delik değildi, asla! 
Kalleş, esrarengiz bir delikti bu; bundan sakınmam gerekiyordu. Bu deliğin 
düşüncesiyle büyülenmiş, merak ve korkudan deliye dönmüş, derinliğini ölçmek, 
bitişik odaya kadar devam edip etmediğinden emin olabilmek için, sonunda, 
yataktan kalkıp yarım çakımı aramam gerekti. 
Uyumak üzere tekrar yattım; ama aslında, yeniden karanlıkla boğuşmak içindi 
bu yatışım. Dışarıda yağmur dinmiş, sesi duyulmaz olmuştu. Bir müddet 
sokaktaki ayak seslerine kulak verdim, bir yayanın ayak sesleri uzaklaşıp 
kayboluncaya kadar içim rahat etmedi; adımlarına bakılırsa bir polisti bu 
geçen. Birdenbire birkaç kere parmağımı saklattım ve güldüm. Yatakta 
doğruldum: Dilde bu kelime yok henüz! dedim. Onu ben buldum: Kubosa. İşte 
harfleri bir kelimedeki gibi; hay Allah, sen bir kelime buldun birader... 
Kubosa, gramer bakımından büyük önemi olan bir kelime. 
Karanlıkta, gayet belli, gözlerimin önündeydi kelime. Gözlerim açık, 
buluşumdan dolayı hayretler içinde oturuyor, sevincimden gülüyordum. Sonra 
fısıltıyla konuşmaya başladım; beni dinleyebilirlerdi; buluşumu gizli tutmayı 
düşündüm. Açlığın delidolu taşkınlığına kaptırmıştım kendimi; acılardan 
kurtulmuş, boşalmıştım; düşüncelerim dizgin tanımıyordu. içimden sessizce 
düşünmeye koyuldum. En garip çağrışımlarla bulduğum yeni kelimenin manasını 
araştırmaya giriştim. Ne Tanrı, ne de Tivoli demekti bu; hayvan sergisi 
manasına geldiğim de kim söylemişti? Şiddetle yumruğumu sıktım, bir daha 
tekrarladım: Hayvan sergisi manasına geldiğim kim iddia etti? İyice düşününce 
asma kilit veya güneşin doğuşu manalarına gelmesinin de şart olmadığım 
anlıyordum. Böyle bir kelime için bir mana bulmak zor değildi; beklemeli, 
acele etmemeliydim. Bu arada, bunun üzerine bir uyku kestirebilirdim. 
Yatıyor, hafiften gülüyor, ama hiçbir şey söylemiyor, her türlü karardan 
kaçınıyordum. Birkaç dakika geçti, sinirlendim; yeni kelime beni durmadan 
rahatsız ediyor, dönüp dönüp geliyor, zihnimi hükmü altına alıyor, beni 
endişelendiriyordu. Hangi manalara gelmeyeceği hakkında bende bir kanaat 
uyanmış, ama hangi manaya geleceğine dair kesin bir hüküm belirmemişti. Bu 
ikinci planda dedim yüksek sesle; kolumu tuttum ve tekrarladım: Bu ikinci 
planda: Allah’a şükür, kelime bulunmuştu, buydu esas mesele! Fakat beni 
boyuna meşgul ediyor, uykuma mani oluyordu. Bu gayet nadir söz için her şeyi 
az buluyordum. Nihayet yatakta tekrar doğruldum, başımı avuçlarımın arasına 
aldım: Hayır! dedim. İşte bu imkansız! Göç yahut tütün fabrikası manalarına 
gelemez! Bu gibi manalara gelseydi, ben çoktan kararımı vermiş, mesuliyeti 
üzerime almış olurdum. Hayır, bu kelime ruhi bir kavrama daha uygun 
düşüyordu, bir his, bir hal... 
Ben bunu kavrayamayacak mıydım acaba? Bir ruh hali düşünmeye başladım. O anda 
birisi konuşuyor, benim incelemelerime karışıyor gibi geldi bana; kızarak 
cevap verdim: Nedir kuzum? Hayır, aptallık dediğin bu kadar olur! Yün iplik 
mi? Git işine birader! Öyle olamayacağıma dair benim de bir bildiğim varsa, 
buna yün iplik manasını vermeye mecbur muyum? Bu kelimeyi bulan benim, ona 
istediğim manayı vermek de benim hakkımdır. Hem zannedersem, ben bu konuda 
fikrimi söylemedim henüz... 
Fakat kafam karıştıkça karışıyordu. Sonunda, musluğu bulmak için yataktan 
fırladım. Susamıştım, ama başım alev alev yanıyor, bir içgüdü beni suya doğru 
itiyordu, içtim, tekrar yattım, dayatıp diretip uyumak istedim. Gözlerimi 
yumdum, kendimi sakin olmaya zorladım. Hiç kımıldamadan dakikalarca yattım, 
ter içinde kaldım, kanımın damarlarımda şiddetle aktığım hissettim. Ah, o 
kağıt fişeğin içimde para aramak cidden harika şeydi canım! Bir kere de 
öksürmüştü hatta. Acaba hala oralarda dolanıyor muydu? Yoksa benim kanepede 
mi oturuyordu?.. Mavi sedef... Gemiler... 
Gözlerim! açtım. Uyuyamadıktan sonra ne diye kapalı tutayım? Aynı karanlık, 
pusudaydı çevremde; düşüncelerimin tırmanmak isteyip de kavrayamadıkları, 
kavranmaz o siyah edebiyat! Neye benzetilebilirdi acaba? Bu karanlığı ifade 
edebilecek siyahlıkta bir kelime bulmaya zorladım kendimi; fakat faydasız! 
Söyledim mi ağzımı simsiyah edecek şiddette siyah bir kelime arıyordum. 
Allah’ım, ne kadar da siyahtı ya! Tekrar limanı, gemileri, durmuş beni 
bekleyen o siyah devleri düşündüm. Beni emip kendilerine çekecekler, beni 
tutacaklar. Ülkelerden denizlerden ayıracaklar, insan gözünün görmediği siyah 
diyarlara götüreceklerdi. Kendimi suların cazibesine tutulmuş, gemilerde 
görüyor, bulutlarda süzüldüğümü hissediyor, batıyor, batıyordum... Korkudan 
kısık bir feryat kopardım, sımsıkı yapıştım yatağa. Tehlikeli bir yolculuk 
yapmış, bir bohça gibi havalarda savrulmuştum. Elimi sert bir yere çarpınca 
öyle bir ferahladım ki! İşte ölüm, dedim kendi kendime, ol artık! Bir müddet 
yattığım yerde kaldım, artık öleceğim! düşündüm, birden doğruldum, sert bir 
sesle sordum: öleceğimi de kim söyledi? Kelimeyi buldum mu, bulmadım mı, 
hangi manaya geldiğini tayin etmek de bana düşer... 
Sayıkladığımı işittim, daha konuşurken anladım bunu. Cinnetim bir zafiyet, 
bir bitkinlik sayıklamasıydı, fakat şuursuz değil. Delirdiğim düşüncesi, 
beynimden bir şimşek gibi geçti. Korkuya uğramış, yataktan fırladım. 
Sendeleyerek kapıya gittim, açmak işedim, kırmak için bir iki yüklendim, 
kafamı duvarlara vurdum, acı acı inledim, parmaklarım ısırdım, ağladım ve 
küfrettim... 
Sessizdi her taraf; sesimi duvarlar geri itiyordu. Hücrede uzun, zaman 
bağırıp çağıramayacak kadar bitkin, yere yıkıldım. Birdenbire gözüme, duvarın 
yukarısındaki gri renkte bir dörtgen ilişti, beyazca bir parıltı, bir 
ihtimal... Gün ışığıydı bu. Ah, öyle rahat bir nefes aldım ki! Yüzükoyun yere 
uzandım, bu mutlu parıltının sevinciyle ağladım, minnettarlığımdan hıçkırdım, 
pencereye doğru havayı öptüm, deli gibi hareketler yaptım. Bütün tasalarım 
bir anda silinip gitmişti; bütün ümitsizliklerim, açılanın dinmişti; 
düşüncelerimin eriştiği ölçüde, o anda gerçekleşmemiş hiçbir isteğim 
kalmamıştı. Yerde doğrulup oturdum, ellerimi katlayıp günün ağarmasını 
sabırla bekledim. 
Ne geceydi bu gece! Gürültümü duymayışları ne tuhaf diye düşündüm, şaşkın. 
Fakat ben, öyle ya, hususi kısımda idim, bütün öbür kapatılmışların üstünde. 
Sokaklarda kalmış bir Bakandım ben, tabir caizse! Maneviyatım düzelmiş, 
gözlerim duvarda gittikçe ağaran cama çevrili, bir Bakan pozu takınarak, 
kendimi bir asilzade gibi von Tangen diye adlandırarak, resmi bir dille 
konuşarak eğleniyordum. Hayallerimin ardı kesilmemişti, yalnız şimdi çok daha 
az sinirliydim, o kadar. Esef edilecek bir ihtiyatsızlık yüzünden, cüzdanımı 
da evde bırakmasaydım! Sayın Bakan, kendilerini yataklarına götürmek şerefini 
bendenize bağışlarlar mı ? Son derece ciddi, bin bir merasimle, gidip 
yatağıma yattım. 
Ortalık, hücrenin çevresini az çok seçebileceğim kadar aydınlanmıştı; az 
sonra kapıdaki ağır tokmağı gördüm. Bu beni oyaladı. Kendimi görmeme engel 
olan, sinir bozacak derecede kesif ve yekpare karanlık kırılmıştı; kanım 
yatıştı, çok geçmeden gözlerinim kapandığını hissettim. 
Kapının birkaç kere vurulmasıyla uyandım. Apar topar yataktan atlayıp 
çarçabuk giyindim; elbiselerim, gecenin ıslaklığım hala muhafaza ediyorlardı. 
Aşağıda nöbetçi amirine uğrayacaksınız!, dedi polis. Yeniden, formalitelere 
göğüs germek lazım! diye düşündüm korkarak. 
Alt katta büyük bir odaya girdim; hepsi de gece yersiz kalmış, otuz kırk kişi 
vardı odada. Defterden birer birer çağrılıyorlar, her birine birer öğünlük 
bir yemek kartı veriliyordu. Amir, yanındaki polise ha bire şunları 
söylüyordu: 
Buna kart verildi mi? Kartlarım vermeyi unutmayınız. 
Baksanıza, yemeğe ihtiyaçları var. 
Ve ben duruyor, bu kartlara bakıyor, bir tane de bana vermelerini 
bekliyordum. 
Andreas Tangen, gazeteci!, ilerledim, eğilip selam verdim. 
Fakat azizim, sizin burada işiniz ne? 
Hadiseyi anlattım, yani geceki hikayeyi buyur ettim önlerine; istifimi 
bozmadan, ulu orta yalan söyledim, gayet samimi yalan söyledim. Maalesef 
dışarılarda oyalandım da, bir kahvede, kapının da anahtarım kaybetmişim... 
Eh, olur böyle şeyler!, dedi, gülümsedi.  
Bari iyi uyudunuz mu? 
Bir Bakan gibi!, cevabım verdim. Bir bakan gibi! 
Memnun oldum, dedi, ayağa kalktı. Güle güle! deyip beni uğurladı. 
Ve ben çıktım... 
Bir kart, bana da bir kart! Ben üç gün, üç gecedir ağzıma lokma koymadım! Bir 
ekmek! Ama ne kimse bana bir kart verdi, ne de ben kimseden bir kart 
isteyebildim. istesem şüpheleneceklerdi. Şahsi durumumu kurcalayacaklar, kim 
olduğumu anlayacaklardı, yanlış beyanda bulunduğum için tevkif edeceklerdi 
beni... Bir milyoner pozu takınarak, başım havada, ellerim ceket ceplerime 
sokulu, belediyeden çıktım. 
Güneş sıcak sıcak parıldıyordu, saat ondu, Young meydanında insanlar 
kaynaşıyordu. Nereye gidecektim? Elimi cebinim üstünde gezdirip yazımı 
yokladım; saat on birde yazı işleri müdürüne uğramak istiyordum. Bir müddet 
parmaklığın önünde durup altımdaki hayatı seyrettim. Elbiselerim buram buram 
tütmeye başladı. Açlık yeniden baş gösterdi; bağrımı kemiriyor, sarsıyor, 
ince ince saplanışlardan canım yanıyordu. Tek dostum, tek tanıdığım yok muydu 
başvurabileceğim? Hafızamda bana ödünç on öre verebilecek birisini bulmaya 
çalıştım, bulamadım. Nefis bir gündü; bol güneş, bol ışık vardı etrafımda; 
gökyüzü dağların üzerinden bir nazlı deniz gibi akıp gidiyordu... 
Farkında olmadan atölyenin yolunu tutmuştum. 
Açlık fena yükleniyordu, yolda bir tahta talaşı buldum, çiğnemeye başladım, 
iyi geldi. Daha önce düşünseydim ya bunu! 
Giriş kapışı açılmıştı. Seyis, her zamanki gibi, günaydın dedi. Hava çok 
güzel! 
Evet!, cevabım verdim. Söyleyebildiğim tek şey bu oldu. Ondan bir kron borç 
isteyemez miydim? Memnuniyetle verirdi parası varsa. Bir keresinde ben ona 
bir mektup yazı vermiştim üstelik. 
Duruyor, yutkunuyor, bir şey söylemek istiyordu.  
Hava güzel. Şey... Bugün ev sahibine kira vermem lazım. Bana bir iyilik 
etseniz de beş kron borç verseniz? Sadece birkaç gün için. Siz bana evvelce 
de bir yardımda bulunmuştunuz. 
Hayır, mümkün değil, Jens Olai, diye cevap verdim. 
Şimdilik imkansız. Sonra belki, öğleden sonra belki.  
Merdivenleri güçlükle tırmanıp odama çıktım. Kendimi yatağa bırakarak 
başladım gülmeye. Şu hınzır sansa bakındı; benden önce davranmıştı seyis! 
Şerefim kurtulmuştu. Beş kron... Allah esirgesin azizim; aşevi hisse 
senetlerinden beş tane yahut Aker’de bir köşk de isteyebilirdin benden! 
Bu beş kron düşüncesi, beni kahkahayla güldürüyordu. Ne heriftim ben, değil 
mi? Beş kron! Hani tam da adamına çatmıştı doğrusu! Neşem artıyordu, koy 
verdim kendimi bu neşeye: öf be, bu yemek kokusu da ne! öğlene hazırlanan bu 
halis ve taze pirzola kokusu, öf be! Bu iğrenç kokuyu defetmek için penceremi 
hızla açtım. Garson, yarım biftek! Masaya dönüp, yazarken dizlerimle 
desteklemek zorunda olduğum o kırık topal masaya, derin bir reverans yaptım, 
sordum: Bir bardak şarap emreder misiniz efendim? Hayır mı? İsmim Tangen’dir, 
Bakan Tangen. Maalesef dışarında oyalandım da... Kapının anahtarı... 
Ve dolu dizgin, düşüncelerim, dört bir yana koşuşuyorlardı. Abuk sabuk 
konuştuğunum farkındaydım daima; işitmediğim, anlamadığım tek söz söylediğim 
olmuyordu. Yine zırvalıyorsun dedim kendime; dedim ama bunu önlemek 
imkansızdı benim için. Uyanık yattığım halde uykuda konuşuyordum sanki. 
Kafam, acısız, tazyiksiz, hafifti gayet; gönlüm ise bulutsuz, berrak. 
Sürüklenip gidiyor, dayatıp direnmiyordum. 
Buyurun içeriye buyurun! Bakın, her şey yakuttan. Ylajali, Ylajali! Kırmızı, 
dalga dalga ipek divan! Ne kadar da hızlı nefes alıyor! öp beni sevgilim, 
daha çok, daha. Kolların kehribardan sanki, dudakların alev alev... Garson, 
bir biftek söylemiştim... 
Penceremden içeri güneş doluyordu, altta beygirlerin yulaf yediklerini 
işitiyordum. Oturuyor, bir küçük çocuk gibi memnun, sevinçli tahta talaşını 
emiyor, boyuna cebimdeki yazıyı yokluyordum. Bir kerecik olsun düşünmediğim 
halde yazının cebimde olduğunu bana bir içgüdü söylüyor, hatırlatıyordu. 
Dayanamadım yazıyı cebimden çıkardım. 
Islanmıştı; kağıtları açıp güneşe serdim. Sonra odamda gezinmeye başladım. Ne 
kadar da sıkıcıydı her şey! Yere, dört bir yana ince, uzun şeritler halinde 
teneke kırpıntıları saçılmıştı. Oturacak ne bir iskemle vardı, ne de çıplak 
duvarlarda bir çivi. Her şey Amcanın bodrumuna götürülmüş, paraları yenmişti. 
Kalın bir toz tabakasıyla kaplı masada birkaç yaprak kağıt; işte bütün 
servetim! Yataktaki eski, yeşil battaniyeyi bana birkaç ay önce Hans Pauli 
ödünç vermişti... Hans Pauli! Parmaklarımı şaklattım. Hans Pauli Pettersen 
bana yardım etmelidir! Ve adresini hatırladım. 
Haru Paull’yi nasıl da, unutmuştum! Ne diye hemen kendisine müracaat 
etmediğim için bana çok gücenecekti şüphesiz. Derhal şapkamı basıma geçirdim, 
kağıtlarımı toplayıp acele merdivenleri indim. 
Jens Olai! diye seslendim ahıra, Sana öğleden sonra yardım edebileceğimi 
sanıyorum, yüzde yüz! Belediyenin önünde saatin on biri geçmekte olduğunu 
gördüm, derhal yazı işleri müdürüne gitmeye karar verdim. Kağıtlarımın sırada 
olup olmadığım kontrol için büronun kapısı önünde durdum, kağıtları dikkatle 
düzleyip yine cebinle soktum, kapıyı vurdum, içeriye girerken kalbim küt küt 
atıyordu. 
Her zamanki yerindeydi Makas. Çekinerek müdürü sordum. Cevap yok. Adam, 
elinde uzun makası, oturmuş, vilayet gazetelerinden küçük haberler kesiyordu. 
Biraz daha ilerleyip sorumu tekrarladım. 
Başım kaldırmaksızın:  
Müdür daha gelmedi, dedi nihayet. 
Ne zaman gelir? 
Bilmem ki, hiç bilmiyorum. 
Büro, kaça kadar açık? 
Bu sözüm cevapsız kaldı, gitmek düştü bana. Bu kadar zaman zarfında Makas, 
bir kerecik olsun bakmamıştı yüzüme. Beni sesimden tanımıştı. Burada ne kadar 
da fena tanınmışsın! diye düşündüm. Sana cevap vermek bile bir külfet onlar 
için. Böyle yapmalarım müdür mü tembih etmişti yoksa? Şu var ki ben de, 
meşhur yazım on krona kabul edildikten bu yana ona makaleler yağdırmış, hemen 
her Allah’m günü işe yaramaz yazılarımla kapısnı aşındırmıştım; o da bunları 
okuyup bana geri vermek zorunda kalmıştı. Artık bu işe bir son vermek 
istiyordu belki de, tedbir almak istiyordu... Homansby yolunu tuttum. 
Hans Pauli Pettersen, dört katlı bir evin tavan arasında oturan bir köylü 
talebeydi; yani fakir bir adamdı Hans Pauli Pettersen. Ama bir kronu varsa 
esirgemezdi. Bu kronu alacağıma, öyle emindim ki, parayı şimdiden avucumda 
biliyordum. Yoluma devam ediyor, bu kronu düşünerek seviniyor, kendimi bu 
paradan yana emin hissediyordum. Sokak kapısına vardığımda kapıyı kapalı 
buldum, zili çaldım. 
Üniversite talebesi Pettersen’le görüşmek istiyorum, dedim, içeri girmek 
istedim. Ben odasını biliyorum. Üniversite talebesi Pettersen? diye 
tekrarladı hizmetçi kız. Tavan arasında oturuyordu, o mu? Buradan çıktı, o. 
Nereye gittiğim bilmiyorum ama, mektuplarının Toldbod caddesinde Hermansen’e 
gönderilmesini söylemişti. Ve kız, evin numarasını verdi. 
Ümit ve iman dolu, Hans Pauli’nin adresini öğrenmek için, Toldbod caddesine 
yollandım. Son çaremdi bu benim, faydalanmaya mecburdum. Yolda yeni bir yapı 
çıktı karşıma; binanın önünde birkaç dülger tahta rendeliyorlardı. Yığının 
içinden temiz iki talaş aldım, birim ağzıma attım, ötekini ilerisi için 
cebime. Ve yoluma devam ettim. Açlıktan inildiyordum. Bir ekmekçi dükkanının 
vitrininde on örelik nefis ve kocaman bir ekmek gördüm; on öreye alınabilecek 
en büyük ekmekti bu... 
Üniversite talebesi Pettersen’ın adresini öğrenmeye geldim. 
Brnt Anker caddesi, 10 numara, çatı odası... Oraya kadar gidecekseniz iki de 
mektubu var, lütfen götürür müsünüz ? 
Aynı yollardan yine şehre yukarı yollandım, yine dülgerlerin önünden geçtim; 
şimdi as kapları dizlerinin arasında, oturmuşlar, aşevinden aldıkları sıcacık 
yemeklerini yiyorlardı. Ekmekçi dükkanının önünden geçtim, deminki ekmek eski 
yerinde duruyordu. Nihayet yorgunluktan yarı ölü. Bernt Anker caddesini 
buldum. Kapı acıktı, zorlu merdivenleri tırmanıp yukarıya çatı arasına 
çıktım. İçeri girer girmez Hans Pauli’yi bir anda keyfe getirmek için 
mektupları cebimden çıkardım. Ne halde olduğumu anlatınca benim bu küçük 
ricamı reddetmezdi şüphesiz, Hans Pauli öyle iyi kalpliydi ki; ben bunu her 
zaman söylemişimdir... Kapıda kartını buldum: H. P. Pettersen, ilahiyat 
Talebesi... Köyüne gitti. 
Oracığa çöke kaldım; çıplak tahtalara, yorgunluktan, helak olmuş, oturdum. 
Makine gibi, birkaç kere tekrarladım: Köyüne gitti! Köyüne gitti! Sonra 
sustum tamamen. Ne gözlemde yaş vardı, ne de zihnimde bir düğünce, bir duygu. 
Gözlerim fal taşı gibi açılmış oturuyor, hiçbir şey düşünmeden mektuplara 
bakıyordum boyuna. On dakika geçti, belki yirmi, belki daha da fazla. Ben hep 
aynı yerde oturuyor, parmağımı bile kımıldatmıyordum. Bu sağır uyuşukluk, bir 
uyku gibiydi adeta. Derken birisinin merdivenleri çıktığını işittim, ayağa 
kalktım. 
Üniversite talebesi Pettersen’e geldim. Bende iki mektubu vardı da... 
O, köyüne gitti! cevabım verdi kadın. Ama tatilden sonra gelecek. İsterseniz 
mektupları bana bırakınız.  
Teşekkür ederim, çok iyi ulur, dedim. Dönünce verirsiniz. Belki mühim şeyler 
vardır içlerinde. Allah’a ısmarladık. 
Sokağa çıkınca durdum, telaşımdan ayaklarımı yere vuruyor, kendime: Kütük, 
kereste! diye küfrediyordum; yoldan geçenler şaşkın şaşkın arkalarına dönüp 
bakıyorlardı. 
Durmadan ağzımdaki talaşı çiğniyor, gidebildiğim kadar hızlı, caddelerde 
sallana sallana yürüyordum. Farkında olmadan istasyon meydanına geldiğimi 
gördüm. Kurtarıcı kilisesinin saati bir buçuğu gösteriyordu. Durdum bir 
müddet, düşündüm. Alnımı yorgun bir ter basmıştı, gözlerime aşağı sızıyordu. 
Gel de biraz limana gidelim! dedim kendi kendime. Yani vaktin varsa! kendi 
kendimin önünde bir reverans yaptım, demiryolu rıhtımına yürüdüm. Gemiler 
vardı ilerde; güneş ışığında deniz kımıldıyordu. Canlı bir kaynaşmadır 
gidiyordu; islim düdükleri ötüyor, hamallar sırtlarında sandık taşıyor, 
mavnalardan doğru şen türküler geliyordu. Yakınımda çörek satan bir kadın, 
oturuyordu, esmer burnunu mallarının üzerine eğmişti; önündeki küçük masa, 
nefis yiyecekleriyle insanı tahrik ediyordu. Öfkeyle başımı çevirdim. Rıhtımı 
çörek kokusuyla dolduruyor, öf be! Açın pencereleri! Yanım da oturan bir 
adama döndüm, bu uygunsuzluğu ısrarla anlattım ona: Nereye gitsen karşında 
çörekçi kadınlar... Değil mi? Evet ama, şunu da teslim etmek gerekir ki... 
Fakat adamcağız bu işte bir bityeniği sezmişti, sözümü bitirmeme zaman 
bırakmadan kalkıp yürümeye başladı. Ben de kalktım, adamın peşine takıldım, 
yanıldığım ispata azmetmiştim. 
Hatta, sıhhi şartlar bakımından, dedim, ve omzuna dokundum adamın. 
Affınızı dilerim, ben buraların yabancısıyım, sıhhi şartları bilmiyorum, dedi 
korkuyla yüzüme baktı. 
Eh, yabancıysanız o başka, dedim. Size bir hizmette bulunabilir miyim? Şehri 
gezdirsem? Bir zevk olur benim için, hem para da alacak değilim... 
Fakat adam ille de benden kurtulmak istiyordu; apar topar karşı kaldırıma 
geçti. 
Tekrar kanepeme döndüm, oturdum, içim içime sığmıyordu, az ötemde çalmaya 
başlayan laterna, bendeki bu huzursuzluğu daha da çoğalttı. Tok, madeni bir 
müzik, Weber’den bir parça, küçük bir kızın söylediği mahzun melodi. 
Laternanın flüte benzeyen mustarip ahengi kanıma doluyor, sinirlerim 
yankılanır gibi titriyordu; az sonra kanepede arkama yaslandım, melodiye ben 
de katıldım. Açsak neler de duymayız ki! Bu nağmelere alındığımı, içlerinde 
eridiğimi hissediyor, boşalıyor, yüksek dağların üzerinde süzülerek, dans 
ederek aydınlık iklimlere doğru akıyordum. 
Küçük laternacı kız: Bir öre! dedi, teneke tepsisin! uzattı. Bir örecik! 
Olur! dedim düşünmeden, ayağa kalktım, ceplerim! araştırdım. Çocuk kendisiyle 
alay ettiğimi sandı, hiçbir şey demeden uzaklaştı. Bu dilsiz tevekkül çok 
ağrıma gitti, küfretseydi eğer makbulümdü benim. Canevimden vurulmuşa döndüm 
seslendim arkasından: Bir örem yok dedim. Fakat unutmam seni. Belki yarın. 
Adın ne senin? Ne güzel isim; bu ismi unutmayacağım. O halde, yarın... 
Fakat, o tek söz söylemedi ama, bana inanmadığım ben hissettim pekala! Bu 
küçük sokak yosmasının bana inanmak istemeyişi karşısında, kederimden 
ağladım. Tekrar çağırdım kızı, hızla ceketimi açtım, yeleğimi vermek istedim 
ama. Boş gitme, dür biraz! dedim. 
Yeleğim yoktu halbuki. 
Yeleğimi ne diye arıyordum sanki; Haftalarca önce elimden çıkarmıştım ya 
yeleği, yaptığım şu işe bak! Şaşırmış kızcağız fazla beklemedi, acele çekilip 
gitti, gitmesine göz yummak zorunda kaldım. Etrafıma halk birikmişti, 
gülüşüyorlardı. Bir polis memuru kalabalığı yararak yanıma sokuldu, ne oluyor 
diye sordu. 
Hiç! cevabım verdim. Yok bir şey. Şu kızcağıza yeleğimi vermek istemiştim 
de... Babası için... Gülecek ne var bunda. Ben eve gider, başka yelek 
giyerim. 
Sokakta gürültü yasak!, dedi polis. Haydi yallah! 
Ve beni ileriye itti. Bunlar sizin kağıtlarınız mı? diye seslendi. 
Evet, hay kör şeytan, makalem, mühim yazılar! Bu savrulduk ne bendeki... 
Kağıtlarımı topladım, tamam ve muntazam olduklarına kanaat getirince bir 
dakika bile oyalanmadan, sağa sola bakmadan, yazı işlerinin yolunu tuttum. 
Kurtarıcı kilisesinin saati dördü gösteriyordu. 
Büro kapanmıştı. Merdivenlerden aşağı bir hırsız gibi korka korka indim, 
sokak kapısının önünde perişan bir halde durdum. Şimdi ne yapacaktım? Duvara 
dayandım, yerdeki taşlara diktim gözlerimi, düşündüm. Yerde bir toplu iğne 
duruyordu, ayaklarınım uçunda ışıldıyordu, eğilip aldım. Ceketimin düğmelerim 
söksem hepsine kaç para verirlerdi ki? Belki de boşunaydı bu. Düğme, düğme 
idi neticede; ama ben evirip çevirdim, tetkik ettim, yeniden farksızdılar. 
Fena fikir değildi hani; yarım çakımla düğmeleri keser Amcaya götürebilirdim. 
Bu beş düğmeyi satabileceğim ümidi, beni diriltti derhal. Gör de bak, olur bu 
iş! dedim. Sevincim ağır basmıştı, hemen düğmeleri peş peşe kesmeye koyuldum. 
Bir yandan da içimden konuşuyordum: 
Eh işte, ne çare, züğürtledik biraz, geçici bir para darlığı... Kullanılmış 
mı dediniz? Yanılıyorsunuz, efendim. Düğmelerin benden daha az kullanan biri 
varsa pes! Ben ceketimi hiç iliklemem ki, hep önüm açık gezerim; bu bende bir 
alışkanlık haline gelmiştir. Huy işte... Yo, yoo, istemiyorsanız o başka. 
Fakat on öreye bırakabilirim. En azından... Hayır, hay Allah almaya 
mecbursunuz diyen kim size? Fazla konuşmayın, rahat bırakın beni... Hay hay, 
çağırın polisi, çağırmazsan hatırın kalır. Siz polisi getirinceye kadar ben 
burada beklerim. Bir şeyinizi de çalacak değilim... Eh, uğurlar olsun, güle 
güle! İsmim Tangen’dir, dışarılarda fazla oyalandım da... 
Merdivenlerden birisi iniyordu. Bir anda gerçeklere döndüm. Makas tanıdım, 
düğmelerimi çabucak cebime soktum. Geçip gitmek istedi, selamıma karşılık 
bile vermedi, birdenbire tırnaklarını temizleyeceği tutmuştu. Durdurdum, yazı 
işleri müdürünü sordum. 
Yok, yahu! 
Yalan söylüyorsunuz! dedim. Beni bile şaşırtan bir küstahlıkla devam ettim: 
Onunla konuşmam lazım. Mesela mühimdir. Stiftsgaard hakkında ona 
söyleyeceklerim var.  
Ya, bana söyleyemez misiniz? 
Size mi? dedim ve Makas’ı tepeden tırnağa süzdüm bir. 
Faydası oldu bunun. Hemen beni yukarıya çıkardı, kapıyı açtı. Heyecandan 
boğulur gibiydim, kendime cesaret vermek için dişlerimi sıktım kapıyı vurup 
müdürün hususi bürosuna girdim. 
Merhaba, siz misiniz?, diye sordu dostça. Buyurun, oturun! 
O’ anda bana kapıyı gösterseydi daha iyiydi; gözlerinim yaşardığım hissettim. 
-Affınızı dilerim, dedim. 
Oturunuz!, diye tekrar etti. 
Oturdum, yeni bir makale yazdığımı söyledim, bunu gazetesinde yayınlanmış 
görmeyi çok arzu ettiğimi anlattım. Olanca gayretimi sarf etmiş, üzerinde çok 
çalışmıştım. 
Okuyacağım, dedi, yazıyı aldı. Yazılarınızda büyük bir gayretin izleri var 
şüphesiz. Fakat çok taşkın yazıyorsunuz. Biraz daha temkinli olsanız! Fazla 
ateşli. Fakat okuyacağım. Ve tekrar masasına döndü. 
Kalakalmıştım, bir cesaret, bir kron istesem? Ona niçin fazla ateşli olduğumu 
anlatsam? O takdirde bana yardım ederdi herhalde; bu ilk defa olmuyordu. 
Ayağa kalktım. Son görüşümde parasızlıktan şikayet etmiş, hatta bana para 
bulması için muhasebeciyi oraya buraya yollamıştı. Yine öyle olacaktı belki 
de, hayır, öyle olmamalıydı. Hem meşgul olduğunu görmüyor muydum?  
Söyleyeceğiniz başka bir şey var mıydı?, diye sordu. Hayır! dedim azimli bir 
şekilde.  
Tekrar ne zaman geleyim? 
Geçerken uğrarsınız, cevabım verdi. Birkaç gün sonra falan... 
Ricam, söz haline gelemeden içimde kaldı. Bu adamın gösterdiği dostluk 
hudutsuzdu adeta, ve ben buna saygı göstermek istiyordum. Açlıktan öleyim 
daha iyi. Ve çıktım. 
Kendimi sokakta bulup da yeni bir açlık nöbeti hissedince, tek kron istemeden 
bürodan ayrılmış olmama pişmanlık duymadım bile. Cebimden öteki talaşı 
çıkardım, ağzıma aldım, faydasını da gördüm tekrar. Bunu ne diye daha önce 
yapmamıştım? Utan, utan! dedim yüksek sesle. Bu adamdan bir kron istemek, onu 
yeniden müşkül durumda bırakmak. Nereden de aklına esti? Böyle bir yüzsüzlüğü 
aklımdan geçirdiğim için müthiş kabalaştım kendime karşı. Vallahi de, billahi 
de pintiliğin bu derecesini işitmemiştim. dedim. Bir krona ihtiyacın var diye 
sen kos git adama, gözlerini oymaya kalkış neredeyse, rezil köpek! Haydi, 
marş! Hızlı, daha hızlı, it herif! Gösteririm ben sana! 
Kendimi cezalandırmak için koşmaya başladım, atlaya sıçraya caddenin birini 
bitirip ötekine başlıyordum, itiraz dinlemez seslenişlerle kendimi ileriye 
itiyor, durmak istedim mi dilsiz ve öfkeli, için için bağırıyordum kendime. 
Bu şekilde ta yukarılara, Pilestraede’ye kadar gelmiştim. Nihayet daha fazla 
koşamadığım için hırsımdan bayağı uluyarak kesilip kalınca, zangır zangır 
titreyen gövdemi, bir merdiven basamağına bıraktım. Dur! dedim Ve kendimi 
adamakıllı hırpalamak için tekrar kalktım ayağa, kendimi ayakta durmaya 
zorladım, güldüm kendi halime, kendi sefaletimle alay ettim Nihayet, 
dakikalarca sonra, bir baş işaretiyle kendime oturma izni verdim, ama bu 
sefer de merdivenin en rahatsız yerini seçtim. 
Allah’ın ne güzel şeydi dinlenmek! Yüzümdeki terleri sildim, geniş nefes 
alarak taze havayı çektim içime. Nasıl da koşmuştum! Pişman değildim fakat, 
hak etmiştim. Bir kron istemeyi aklından geçiren; işte bunun sonu, işte 
cezası! Tatlılıkla nasihat etmeye başladım kendime, bir anne gibi. Gitgide 
yüreğim yufkalaştı, yorgun dermansız ağlamaya başladım. Sessiz sakin, için 
için bir ağlayıştı bu; gözyaşıı akıtmadan gönülden bir hıçkırış. 
Bir çeyrek saat yahut daha fazla hep aynı yerde oturdum. İnsanlar gelip 
gidiyor, beni rahatsız etmiyorlardı. Sağda solda küçük çocuklar oynuyor, 
caddenin karşı tarafında bir ağaçta bir kuş ötüyordu. 
Yanıma bir polis geldi: 
Burada niçin oturuyorsunuz?, dedi. 
Niçin mi oturuyorum?, diye sordum. Hoşlandım da onun için. 
Yarım saatten beri size bakıyorum, dedi. Tam yarım saattir burada 
oturuyorsunuz. 
Eh, aşağı yukarı!, cevabım verdim. Var mı başka bir diyeceğin? Öfkeyle kalkıp 
yürüdüm. 
Pazar meydanına varınca durdum, caddeye aşağı baktım. Hoşlandım da onun için! 
Bu da cevap mıydı sanki? Yorgunluktan, demeliydin; sesini ağlamaklı 
yapmalıydın, öküzün birisin sen, numara yapmasını bile beceremiyorsun! 
Yorgunluktan! Ve bir beygir gibi inlemeliydin. 
Yangın kulesinin yanma gelince tekrar durdum, yeni bir ilhama kaptırmıştım 
kendimi. Parmağımı şaklattım, yoldan geçenleri hayrete düşüren bir kahkaha 
attım ve şöyle dedim:  
Sahi, sen rahip Levison’a gitmelisin. Cidden ona gitmelisin. Sırf bir tecrübe 
için tabii. Hem ne kaybedersin? Hava da çok güzel madem. 
Pascha Kitabevi’ne girdim, adres rehberinde rahip Levison’un oturduğu yeri 
buldum, yola koyuldum. Göster kendini! dedim. Yalnız, aptallığın lüzumu yok! 
Vicdan mı dedin? Delilik etme, bu yoksulluğunda vicdan neyine senin? Karnın 
aç, çok aç, ve sen ilk defa önemli ve zaruri bir şey istemeye gidiyorsun. 
Fakat başını omzuna yatırman, sözlerini dokunaklı söylemen şart. Yapamaz 
mısın? O takdirde seninle bir adım bile atmayacağımı bilirsin. Sonra şu da 
var: Dalalettesin, geceleri karanlığın kuvvetleriyle, insana dehşet salan o 
sessiz ve koca ifritlerle boğuşuyorsun; açsın, ekmeğin; susuzsun, sütün 
şarabın yok! Bak, ne hallere düştün. Kaldın karanlıklarda, lambanda bir damla 
yağın yok! Fakat Tanrının keremine inanıyorsun, imanını zayi etmedin henüz, 
hamdolsun! Tanrının keremine bu kadar inandığına göre ellerini 
kavuşturmalısın. Dünyalığa gelince, her çeşit dünyalıktan nefret etmen 
gerekir. Dua kitabı ise, o da başka, dua kitabı bir iki kronluk bir 
hatıradır... Rahibin kapısı önünde durdum, okudum: Görüşme saatleri 12 den 
4’e kadar. 
Şimdi aptallığın lüzumu yok! dedim. Bu işi ciddi tutmak gerek. Ha şöyle, eğ 
başım, az daha... Rahibin dairesinin zilini çaldım. 
Rahip efendiyle görüşebilir miyim?, dedim kıza; fakat Tanrı adım 
karıştıramamıştım sözüme. 
Rahip efendi sokağa çıktı!, diye cevap verdi kız. Sokağa çıktı! Sokağa çıktı! 
Bu benim bütün planımı bozmuş, söylemeyi tasarladığım şeyleri alt üst 
etmişti. O uzun yürüyüş neye yaramıştı sanki? Kalakalmıştım. Önemli bir şey 
miydi? diye sordu kız. 
Hayır!, cevabım verdim. Hiç de mühim değil! Tanrının lütfettiği bu güzel 
havada şöyle bir gideyim de rahip efendinin hatırım sorayım demiştim. 
Ben duruyordum, kız duruyordu. Kızın dikkatini ceketimi tutan toplu iğneye 
çekmek için mahsus göğsümü öne çıkardım; niçin geldiğimi yalvaran 
bakışlarımdan anlasın istedim; fakat zavallıcık hiçbir şey anlamadı, hiçbir 
şey... 
Hava çok güzel, evet. Acaba hanımefendi de mi sokağa çıktı? 
Hayır, fakat romatizması var, kanepede yatıyor, yerinden kımıldayamıyor... 
Bir haber bırakacak, bir şey söyleyecek misiniz? 
Yo, hayır. Ben sık sık böyle gezintilere çıkarım, biraz hareket etmiş olmak 
için öğle yemeğinden sonra dolaşmak çok iyidir. 
Dönüş yolunu tuttum. Daha fazla çene çalmanın ne faydası vardı? Hem sonra 
başım dönüyordu, neredeyse yığılıp kalacaktım yere. Görüşme saatleri 12 den 
4’e kadar. Bir saat geç gelmiştim. Kerem, inayet saati geçmişti. 
Stortorv’da kilise yanındaki kanepelerden birine oturdum. Allah’ım, her şeyi 
ne kadar da kara görüyordum artık. 
Ağlamıyordum, pek yorgundum çünkü. Istırabın son perdesinde, bir şey yapmayı 
düşünmeden, hareketsiz oturuyor, açlıktan ölüyordum. Bağrım iltihaplanmıştı 
herhalde; içim öyle fena yanıyordu ki! Talaş çiğnemem artık para etmez olmuş, 
bu boşuna gayretten çenelerim tutulmuştu. Çenelerimi yormaktan vazgeçtim. 
Bıraktım işi oluruna. Üstelik yolda bulup hemen kemirmeye başladığım bir 
parça portakal kabuğu, midemi bulandırmıştı. Hasta idim; bileğimdeki 
atardamarlar mavi mavi şişmişlerdi. 
Ne ummuştum? Bütün gün bir kron uğruna taban tepmiştim, bu para beni ancak 
birkaç saat daha yaşatabilirdi. Kaçınılmaz akıbet ha bir gün önce gelip 
çatmış, ha bir gün sonra, ne fark ederdi sanki? Dürüst bir insan gibi 
davransaydım şimdi çoktan ölmüş, ebedi istirahata çekilmiş, kaderime boyun 
eğmiş olmam gerekirdi. Bu anda zihnim açıktı gayet. Ölecektim işte; 
sonbahardı, her şey kış uykusuna gömülüyordu. Ben her çareye başvurmuş, 
bildiğim her yardım kaynağından faydalanmak istemiştim. Duygulanmış, hep bu 
düşünce üzerinde duruyor, zihnimde yemden bir kurtuluş ümidi belirdikçe 
fısıltıyla itiraz ediyordum: Hey sersem, sen ölmeye başladın bile! Birkaç 
mektup yazmalı, her şeyimi tamamlayıp hazırlanmalıydım. Güzelce yıkanacak, 
yatağımı düzeltecektim; elimde avucumda kalmış en temiz şeyleri, yani iki 
beyaz yazı kağıdım başımın altına koyacaktım; sonra da yeşil battaniyeyi... 
Yeşil battaniye! Birden ayıldım, kan başıma hücum etti, kalbim küt küt atmaya 
başladı. Kanepemden kalkıp yürümeye koyuldum, içimde yeniden hayat 
kımıldıyordu, kopup gelen kelimeleri tekrarlıyordum boyuna: Yeşil battaniye! 
Yeşil battaniye! Bir şeye yetişmek ister gibi yürüyüşümü gittikçe 
hızlandırdım; çok geçmeden, teneke atölyesine, odama vardım. 
Bir an bile oyalanmadan, yahut kararanda tereddüt etmeden yatağa gittim. Hans 
Panli’nin battaniyesini yuvarlayıp durdum. Aklıma gelen bu mükemmel fikir de 
beni kurtaramazsa bu iş bir acayip bitecekti. içimde beliren aptalca 
düşünceler bana tesir etmiyordu, hepsini defettim bir yana. Evliya değildim 
ben, bir fazilet örneği değildim, aklım başımdaydı henüz... 
Battaniyeyi koltuğuma sıkıştın? Stener Caddesi’nde 5 numaraya gittim. 
Kapıyı vurdum, ilk defa o büyük ve yabancı salona ayak bastım; kapıda 
çıngırak, başımın üzerinde mahzun mahzun birkaç kere çaldı. Yandaki odadan 
bir adam çıktı; ağzı yemek dolu, lokmalarım çiğneye çiğneye geldi, tezgahın 
gerisine dikildi  
Gözlüğümü rehin bıraksam bana yarım kron verir misiniz?, dedim. Birkaç gün 
içinde gelir, gözlüğü geri alırım. 
Nasıl? Çerçevesi demirden, değil mi? 
Evet. 
Yok, istemem. 
Öyle, haklısınız. Ben de şöylece sordum zaten. Bir de battaniyem var, artık 
bana lazım olmayacak, herhalde bunu alırsınız zannederim. 
Maalesef bir yığın battaniye var bende, cevabım verdi. Battaniyeyi açmam 
üzerine üstünkörü bir baktı: 
Hayır, kusura bakmayın. Benim işime yaramaz. 
Size önce kötü tarafını gösterdim, öbür yüzü daha iyidir. 
Olsun, fark etmez, ne yapayım görüp de! Siz bu battaniye için kimseden on öre  
alamazsınız! 
Evet, matah bir şey değil şüphesiz; fakat kullanılmış başka battaniyelerle 
beraber satışa çıkarabilirsiniz, diye düşündüm. 
Boşuna zahmet! 
Yirmi beş öre de vermez misiniz? 
Hayır, hem istemem azizim, dükkanımda durmasını bile istemem. 
Bunun üzerine battaniyeyi tekrar koltuğuma alıp odama döndüm. 
Hiçbir şey olmamış gibi davrandım, battaniyeyi yeniden yatağın üzerine 
serdim, her zamanki gibi güzelce düzledim; yaptığım şu son marifetten, 
üzerinde hiçbir iz kalmasın istedim. Bu dolandırıcılığa karar verdiğim anda 
aklımın tamamen başımda olması imkansızdı. Düşündükçe bu iş bana daha da 
imkansız görünüyordu. Ya bir dermansızlık nöbetine kapılmış, ya da irademin 
gevşediği bir anda gafil avlanmıştım. Hem ben bu tuzağa yüzde yüz düşmemiştim 
ki! Kötü bir iş yapmakta olduğumu sezinlemiş, işe önce gözlükle girişmiştim. 
Hayatımın son saatlerini lekeleyecek olan bu günahı işlemeye fırsat 
bulamadığım için çok seviniyordum. Sonra yine şehre yollandım. 
Kurtarıcı kilisesi yanında tekrar bir kanepeye çöktüm; basım göğsümde, son 
heyecandan bitkin, açlıktan çökmüş, uyuklamaya başladım. Ve zaman 
ilerliyordu. 
Bu saati de dışarıda oturarak geçirmek istiyordum, odamdan daha aydınlıkça 
idi burası. Hem sonra, açık havada olunca bağrımdaki didişmenin, şiddetinden 
kaybettiği vehmine de kapılıyordum. Odaya, öyle fazla geçlere kalmadan 
dönebilirdim nasıl olsa. 
Uykuyla boğuşuyor, düşünüyor, tarifsiz acılar çekiyordum. Ufak bir taç 
parçası bulmuştum, temizleyip ağzıma attım, dilimin üzerinde bir şey olsun 
diyerek. Bu hariç, kımıldamıyor, gözlerimi bile kıpırdatmıyordum, insanlar 
gelip gidiyor; araba takırtıları, at patırtıları, sesler havayı dolduruyordu. 
Fakat ben bir de düğmelerle teşebbüse geçmeyecek miydim? Bir şeye 
yaramayacaktı tabii, üstelik hastaydım da! Ama düşününce, dönüşte nasıl olsa 
Amcanın önünden geçmem gerekiyordu. 
Nihayet yerimden kalktım, güç halle yavaş ve sendeleyerek yürümeye başladım 
caddelerde. Kaşlarımın üzerinde yakıcı bir ıstırap hissediyordum, bir ateş 
nöbeti yaklaşıyor ve ben mümkün mertebe ayağımı çabuk tutmaya bakıyordum. 
Yine ekmekçi dükkanının önünden geçtim, ekmek yine yerinde duruyordu. 
Yapmacık bir kararla, burada durmaya gelmez, dedim. Fakat içeri girsem de bir 
lokma ekmek rica etsem? Bu düşünce bir şimşek, bir parıltı gibi vurdu geçti 
zihnimden. Bosver! diye fısıldayıp başımı salladım. Kendimle 
 
 
alay ederek yola devam ettim. Bu dükkanlardan bir şey istemenin 
faydasızlığını biliyordum pekala. 
Urgancılar geçidinde bir kapı aralığında bir çift fısıldaşıyordu. Az ilerde 
bir kız, camdan başını uzattı. Gayet sakin, düşünceli yürüyor, görünüşümle 
bin bir şey düşündüğü belliydi. Ve kız, sokağa çıktı. 
Ne haber, moruk, ya sen hasta mısın? Aman Allah korusun, bu surat ne böyle? 
Ve kız hemen geri kaçtı. Birden durdum. Ne vardı suratımda? Sahiden de ölmeye 
mi başlamıştım? Elimi yanaklarımda gezdirdim: Avurtlarım çökük, tabii. 
Yanaklarım, dipleri iç tarafta iki fincan gibiydiler. Hay Allah! Ve yoluma 
devam ettim. 
Fakat yine durdum, hayal edemeyeceğim kadar zayıf olmalıydım. Gözlerim çukura 
batmış, kafamın içine gömülmüştü. Yüzüm nasıldı acaba? İnsanın henüz 
yaşarken, sadece açlık yüzünden çirkin, korkunç biçimlere girmesi, çok rezil 
bir şeydi, rezil! İçimde o çılgınca, öfkeyi yeniden hissettim; son parlayış, 
son deprenişti bu. Aman Allah korusun, bu surat ne böyle? Memlekette eşi 
emsali bulunmayan bir kelle götürüyor, aman Allah korusun, bir hamalı tuz buz 
edebilecek kuvvette bir çift yumruk taşıyor ve Kristiania şehrinin göbeğinde 
suratım suratlıktan çıkacak kadar açlık çekiyordum! Ne işti bu? Bir beygir 
gibi ha babam ha kendini zorlamış, gece gündüz gözlerim önüme akıncıya kadar 
okumuş, çalışmış, beynimdeki zekayı açlıklara akıtmıştım! Ne geçmişti, lanet 
olsun, elime? Sokak sürtükleri bile, bu manzaradan kendilerini koruması için 
Tanrıya yalvarıyorlardı. Fakat artık buna bir son vermek lazım... Anlıyor 
musun? Son vermek lazım, şeytanlar görsün yüzümü!... Sürekli şekilde büyüyen 
bir gazapla, bitkinliğime içerleyip dişlerimi gıcırdatarak, ağlıya küfrede, 
sendeleye tökezleye yürüyor, yanandan geçenlere dikkat bile etmiyordum. 
Kendime işkence etmeye başlamıştım tekrar. Alnımı kasten sokak fenerlerine 
çarpıyor, tırnaklarımı avuçlanma batırıyor, düzgün konuşamadı mı öfkemden 
kudurarak dilimi ısırıyor, canım yandıkça deliler gibi gülüyordum. 
Evet ama, ne yapacağım? dedim sonunda. Ayağımı yere vurarak, bir kaç kere 
tekrarladım: Ne yapacağım? Yanımdan bir bey geçiyordu, gülümseyerek 
hatırlattı: 
Gidip bir odaya kapattın kendinizi! 
Peşinden baktım. Meşhur kadın hastalıkları doktorlarımızdan biriydi bu, Dük 
dedikleri. Benim ne halde olduğumu o bile anlamamıştı; tanıdığım, bir 
zamanlar elini sıktığım o bile. Sakinleştim. Kendimi bir odaya kapattırmak 
mı? Evet, çıldırmıştım, haklıydı. Deliliği kanunda hissediyordum, deliliğin 
beynimi talan ettiğin! hissediyordum. Demek benim sonum buydu, ne çare! Yine 
yavaş, üzgün yürüyüşüme döndüm. Demek demir atmam gerekiyordu! 
Birden bire sükuna kavuşmuştum. Fakat odalara kapattırmam kendimi, dedim, 
işte bu olmaz, yalnız bu! Korkudan sesim kısılmıştı. Boşuna yalvarıp 
yakalıyordum: İşte yalnız, kapatmasınlar beni! O zaman beni belediyeye 
götüreceklerdi, hiçbir gün ışığını sızmadığı karanlık bir hücreye 
kapatacaklardı. İşte ben yalnız bir bunu istemiyorum! Önümde açık, başka 
yollar yok muydu sanki; bir de onları deneyecektim; daha çok gayret 
sarfedecek, vaktimi buna harcayacak, bıkıp usanmadan kapı kapı dolaşacaktım. 
Bir müzik dükkanını işleten Çişler vardı mesela; ben ona henüz hiç 
gitmemiştim ki! Bir çaresi bulunurdu elbet... Hem yürüyor, hem konuşuyordum. 
Sonunda heyecanımdan yine ağlamaya başladım. Beni odalara kapatmasınlar da! 
Çişler? Bu Tanrının bir işareti miydi yoksa? Ben bu ismi herhalde sebepsiz 
hatırlamamıştım, üstelik çok da uzaktaydı Cisler’in dükkanı. Ama ne olursa 
olsun bir de ona gitmek istiyordum; yavaş yürür, arada dinlenirdim. Dükkanın 
yerini biliyordum, eskiden ara sıra giderdim, ferah günlerimde ondan birkaç 
nota satın almıştım. Ondan yarım kron istemem doğru muydu? Sıkılırdı belki; 
bir kron istemeliydim. Dükkana vardım, patron nerede diye sordum, beni 
odasına götürdüler, çok zarif giyinmiş oturuyor, önündeki kağıtları 
inceliyordu. 
Kekeleyerek özür diledim, ricamı söyledim kendisine müracaata mecbur 
kaldığımı... Uzun sünmez, yakında öderdim... Yazınım ücretim alır almaz... 
Bana pek büyük bir iyilik etmiş olacaktı. 
Daha ben konuşurken, o masasına dönmüş, tekrar işine dalmıştı. Sözlerimi 
bitirince yan gözle bana baktı, o güzel başını salladı: Hayır! dedi. Sadece 
hayır Ne bir açıklama, ne de başkaca bir söz. 
Dizlerim şiddetle titriyordu; küçük, cilalı parmaklığa yaslandım. Bir daha 
denemem gerekiyordu. Buradan çok uzakta Vaterlandda durup dururken ben onun 
ismini ne diye hatırlamıştım? Sol böğrümde bir iki kasılma oldu, terlemeye 
başladım. Hıı! Çok dardayım. dedim. Biraz da hastayım. Birkaç günü geçmez, 
borcumu mutlaka öderim. Bir lütufta bulunsanız? 
Azizim, ne diye doğruca bana geldiniz? dedi. Siz benim için rasgele bir 
adamsınız. Ben ne tanırım, ne bilirim sizi. Gazeteye gitsenize, onlar 
tanırlar sizi. 
Fakat yalnız bu akşam için! Bu saatte gazete kapalı, bense çok açım. 
Durmadan başını sallıyordu; kapının tokmağını tuttuğumda hala başını 
sallıyordu. 
Hoşça kalın! dedim. 
Bu öyle yüce bir işaret değilmiş! diye düşündüm, acı acı gülümsedim. Bu 
kadarım ben de yapabilirim pekala! Yorgun, bitik, bir semtten ötekine 
yürüdüm; arada bir merdivenlere çöküyor, dinleniyordum. Bari odalara 
kapamasalar beni! Bir odaya kapatılmak korkusu peşimi hiç bırakmıyor, bende 
rahat huzur koymuyordu. Yolumun üstünde bir polis gördükçe karşılaşmamak için 
hemen bir yan sokağa sapıyordum. Adımlarını yüze kadar say! dedim. Sonra 
talihimizi bir daha deneyelim! Elbet bir çaresi bulunur... 
İç çamaşırı satan küçük bir mağaza idi, daha önce hiç girmediğim bir dükkan. 
Tezgah gerisinde bir adam, arka planda kapısı porselen plakalı bir yazıhane, 
sıra sıra dolu raflar. Son müşterinin yanağı gamzeli bir genç kadın dükkandan 
çıkmasını bekledim. Ne de mesut görünüyordu. Ceketi toplu iğne ile 
tutturulmuş ben, kadının dikkatini çekmek istemedim, basımı çevirdim. 
Arzunuz?, diye sordu tezgahtar. 
Patron burada mı?, dedim. 
Bir dağ gezintisi yapmaya Jotunheimen’e gitti, cevabını verdi.  
Hususо bir iş miydi? Birkaç öre isteyecektim, ekmek alabilmek için!, dedim, 
gülümsemeye çalıştım. Açım, beş param yok. O halde siz de benim kadar 
zenginsiniz! dedi, iplik paketlerini düzeltmeye koyuldu. 
Beni boş çevirmeyiniz, ne olur!, dedim. Birdenbire sırtımdan aşağı soğuk bir 
ürperme hissettim. Açlıktan ölüyorum. Günlerdir ağzıma lokma koymadım. 
Tek söz söylemeden, gayet ciddi, peş peşe ceplerinin içini dışına çevirmeye 
başladı, inanmıyor musunuz? Yalnız beş örecik! dedim. Bir iki gün içinde bunu 
size on öre olarak iade ederim. 
Yahu, kasadan mı çalayım istiyorsunuz?, diye sordu, sabırsız. 
Evet!, dedim. Evet, kasadan beş öre alınız. 
Daha neler!, dedi, ilave etti: Size derhal şunu söyleyeyim: bu kadarı kafi! 
Açlıktan hasta, utançtan kıpkırmızı, dışarı çıktım. Hayır, artık bu işe bir 
son vermek gerekiyordu. Olanlar olmuştu bana. Kendimi yıllarca yukarda 
tutmuş, en müşkül saatlerde bile dik duruşumu elden bırakmamış, şimdiyse 
birdenbire hoyrat bir dilenciliğe sukut edivermiştim. Bu tek gün bendeki 
olanca düşünceyi kabalaştırmış, ruhumu yüzsüzlükle kirletmişti. En adi 
satıcılar önünde küçülmeyi, karşılarında ağlayıp sızlamayı bile göze 
almıştım. Peki, neye yaramıştı? Ağzıma atmaya bir lokma ekmek bulabilmiş 
miydim sanki? Kazancım yalnız şu olmuştu: kendimden iğreniyordum, öyle öyle, 
bu işe bir son vermek gerek! Sokak kapısı neredeyse kilitlenirdi; bu geceyi 
de belediyede geçirmek istemiyorsam acele etmeliydim... 
Bu düşünce bana kuvvet verdi; belediyede gecelemek istemiyordum. Gövdem öne 
eğik, saplanan bıçakların acılarını hafifletmek için elim sol böğrüme dayalı, 
ağır ağır yürüyor, bir tanıdıkla karşılaşırım da selam vermeye mecbur kalırım 
diye gözlerim yerde, yangın kulesine doğru ilerliyordum. Kurtarıcı 
kilisesinin saati henüz yediyi gösteriyordu çok şükür; kapının kapanmasına 
daha üç saat vardı. Ne kadar da korkmuştum! 
Şu halde denenmedik hiçbir şey kalmamıştı, elimden gelen her şeyi yapmıştım. 
Koca günde şansımın bir kerecik olsun yaver gitmemesi, şaşılacak şey doğrusu! 
diye düşündüm. Anlatsam kimse inanmazdı buna; yazsam, uydurma derlerdi. 
İnanacak kimse çıkmazdı hiçbir yerde! öyle, öyle, çare yoktu artık; her 
şeyden önce gönlümü pek tutmam gerekiyordu. Öf be, iğrençti, inan olsun, 
kendimden iğreniyordum! Bütün ümitler suya düştü mü, her şey bitti demektir. 
Ahırdan bir avuç yulaf da mı çalamazdım? Bir ışık çizgisi, bir parıltı... 
Ahırın kilitli olduğunu biliyordum. 
Sükunetle katlamıyor, bir salyangoz gidişiyle eve doğru sürükleniyordum. 
Susamıştım; isabet ki koca günde bu ilk defa su içebileceğim, bir yer 
arandım. Pazar yerinden çok uzaklarda idim, bir kimsenin kapışını da çalmak 
istemiyordum; barındığım yere kadar sabredebilirdim ihtimal. Sürse sürse 
çeyrek saat sürerdi yolum. O bir yudum suyu da midemde tutabileceğim 
söylenemezdi pek; midem hiçbir şey kaldırmıyor, yuttuğum tükrük bile bana 
öğürtü veriyordu. Fakat düğmeler! Düğmeleri denememiştim henüz! Birden 
durdum, gülümsemeye başladım. Büsbütün mahvolmamıştım henüz! Bu düğmelere 
karşılık on öre alabilirdim herhalde; yarın da bir yerden bir on öre daha 
bulsam, perşembeye yazdıklarımın parasını verirlerdi belki. Sahi, ben bu 
düğmeleri nasıl olmuş da unutmuştum? Düğmeleri cebimden çıkarıp hem yürüdüm, 
hem tetkik ettim; sevincimden gözlerim kararıyor, önümdeki caddeyi 
göremiyordum. 
Koca depoyu, sıkıntılı akşamlarda sığındığım, kanımı emmiş o dostu nasıl da 
tanıyıverdim! Varım yoğum art arda hep onun içinde kaybolmuş, baba evinden 
kalma öteberim, son kitabım hep o depoda elimden, çıkmıştı. Açık arttırma, 
günleri oraya gidip satışları seyretmekten, zevk duyar, kitaplarımın iyi 
ellere geçtiğini görürsem, sevinirdim. Saatimi aktör Magelaen satın almıştı 
da ben bundan adeta gurur duymuştum. İçinde ufak tefek ilk şiir denemelerim 
bulunan bir almanak, bir tanıdığınım üzerinde kalmış; pardösüm bir fotoğrafçı 
tarafından alınarak atölyede kiralanmaya başlanmıştı. Bütün bunlara, bir 
diyeceğim olamazdı benim. 
Düğmelerim elimde hazır, içeri girdim. Amca masasına oturmuş, bir şeyler 
yazıyordu. 
Onu rahatsız etmekten, sinirlendirmekten çekinerek: Benim acelem yok! dedim. 
Sesimde öyle garip bir kofluk vardı ki, bu sesi tanımakta ben bile güçlük 
çektim; kalbim bir çekiç gibi vuruyordu. 
Adam, her zamanki haliyle gülerek karşıma geldi, avuçlarını tezgaha dayadı, 
hiçbir şey demeden yüzüme baktı. 
Şey, şunları getirdim, hani sormak istedim, işinize yarar mı diye... Evde 
fazlalık, emin olun, can sıkıyor, şu üç dört düğme! 
Nedir, ne düğmesi?, dedi ve bakışlarını aşağıya, elime indirdi. 
Bunlara karşılık bana birkaç öre verebilir misiniz? Siz ne münasip 
görürseniz... Tamamen takdirinize bırakıyorum... Düğmelere mi? Hayretler 
içinde, yüzüme bakakaldı Amca. Bu düğmelere mi? 
Sadece bir sigara falan. Hani geçiyordum da bir uğrayıvereyim. dedim.  
İhtiyar rehinci güldü, hiç sesini çıkarmadan tekrar masasına gitti. Yine eli 
böğründe kalmıştım. Fazla bir şey ummamış olmama rağmen, bana bir yardımı 
dokunur sanmıştım yine de. Bu gülüş, ölüm fermanımdı benim. Şimdi bir de 
gözlüğü denesem, bir netice alabilir miyim acaba? Gözlüğü de beraber 
vereceğim tabii! dedim. Gözümden gözlüğü çıkardım: Sadece on öre, yahut 
isterseniz beş olsun! 
Gözlüğünüze hiç bir şey veremeyeceğimi bilirsiniz, bunu size daha önce de 
söylemiştim. Boğuk bir sesle: Fakat bana bir posta pulu lazım! cevabını 
verdim. Yazmaya mecbur olduğum mektupları bile gönderemiyorum. Beş veya on 
örelik bir posta pulu; hangisini uygun görürseniz! 
Allah aşkına, artık gidin buradan! cevabını verdi, geri iten bir el 
hareketiyle. Öyle, öyle, yapacak bir şey yok!, dedim kendi kendime. Bir 
otomat gibi, gözlüğü tekrar gözüme geçirdim, düğmeler elimde yürüdüm, iyi 
geceler diledim, kapıyı her zamanki gibi arkamdan kapadım. Düzelecek bir yanı 
yoktu bu işin! Yukarda merdiven başında durdum, düğmelere bir daha baktım. Ne 
diye almak istemedi sanki? dedim. Yeniden ne farkı var bunların, aklım 
ermiyor! 
Ben bu düşüncelere dalmış duruyordum, yanımdan bir adam geçti, depoya aşağı 
yürüdü. Acelesinden hafifçe çarpmıştı bana, ikimiz de özür diledik, başımı 
çevirip baktım. Merdiveni iniyordu ki: Aa, sen misin? dedi birdenbire. Dönüp 
geldi, tanıdım.  
Aman Allah’ım, nedir bu halin? Ne yaptın aşağıda. 
Hiç... İşim vardı. Sen de aşağıya iniyorsun galiba? 
Evet. Sen ne getirmiştin? 
Dizlerim titriyordu, duvara dayandım, elimdeki düğmeleri gösterdim. 
Nasıl, vay canına! dedi. Fakat, bu kadar olur! İyi geceler! dedim, çekip 
gitmek istedim. Ağlamak ihtiyacı duyuyordum içimde. 
Olmaz! dedi. Bekle biraz. 
Neyi bekleyecektim ? O da Amca’ya gitmiyor muydu? Belki de nişan yüzüğünü 
getirmişti; günlerdir aç kalmış, oturduğu yerin kirasını verememişti. 
Peki. dedim. Eğer çabuk döneceksen... 
Tabii! dedi, kolumdan tuttu beni. Fakat şunu bil ki, sana güven olmaz, sen 
bir aptalsın, iyisi mi sen de benimle gel aşağı!  
Maksadını anlamıştım, birdenbire içimde yine bir onur duygusu belirdi, cevap 
verdim: 
İmkansız! Bernt Anker caddesinde yedi buçukta birisine söz verdim. 
Yedi buçuk diyorsun, fakat saat şimdi sekiz. Aşağıya bırakacağım saat 
avucumda duruyor! İn aşağı bakalım seni aç fasit, seni! Senin için en azından 
bir beş kron alırım ben. 
Ve beni dürtükleyerek depoya soktu. 
 
 
 
Şahane ve mesut bir hafta geçti. 
Tehlikeyi bu sefer de atlatmış, her güne yiyecek bir şeyler bulmuştum; 
cesaretim artmıştı, peş peşe demirler sürüyordum ateşe. Tezgahımda üç dört 
yazım vardı; fakir beynimde tek kıvılcım bırakmayan, beliren her düşünceye 
sahip çıkan yazılardı bunlar ve ben durumu her zamankinden daha iyi 
buluyordum. Uğruna o kadar taban teptiğim, bunca ümidimi bağladığım son 
yazımı müdür geri göndermişti. Öfkeli, hakarete uğramış, bir daha 
okumaksızın, bu yazıyı derhal imha etmiştim. İlerisi için başka bir gazetede 
teşebbüse geçmek istiyor, açık kapılarımı çoğaltmayı düşünüyordum. Bu da bir 
işe yaramazsa, daha da sıkıştım mı gemiler vardı sığınacak! Denize açılmaya 
hazır, rıhtımda bekliyordu. Rahibe, Çalışmam karşılığında beni de Archangel’e 
yahut nereye gidiyorsa oraya iletirdi ihtimal. Çeşitli yönlerden ümitlerim 
yok değildi şu halde! 
Sonuncu kriz, bana fena tesir etmişti. Tutam tutam saçlarım dökülmüştü; hele 
sabahları dayanılmaz baş ağrılarından gözümü açamamış, stresten 
kurtulamamıştım. Gün boyu oturmuş yazmıştım; ellerimin üstünde soluklarımı 
duymaya tahammül edemediğim için ellerimi bezlere sarmıştım. Jens Olai, 
alkımda ahır kapısını biraz hızlıca kapasa, yahut arka avluya bir köpek gelip 
havlamaya başlasa iliklerime kadar ürperiyor, her tarafınım kesildiğim 
hissediyordum, çökmüştüm... 
Her gün işim üzerinde didiniyor, kendime karnımı doyuracak vakti bile çok 
görüyor, lokmalarımı yutar yutmaz tekrar yazmaya oturuyordum. Bu müddet 
zarfında gerek yatak, gerekse ayağı sakat küçük masa, üzerinde değişik olarak 
çalıştığım notlar, yazılı kağıtlarla dolmuştu. Gün boyunca aklıma gelen yeni 
şeyleri bunlara ekiliyor, baştan başa çiziyor, yer yer ölü noktaları parlak 
bir kelime ile diriltiyor, olanca gayretimle cümle cümle ilerliyordum. 
Yazılarımdan biri bir ikindi üstü nihayet tamamlandı, memnun mesut cebime 
soktum. Komutana gittim. Tekrar biraz para bulmak için kaybedilecek vakit 
kalmamıştı; cebimde birkaç öre vardı olup olacağı. 
Komutan, biraz oturmamı rica etti. Şimdi... Ve tekrar yazışma daldı. 
Küçük büroda etrafıma bakındım: büstler, tas basması, resimler, gazete 
kesikleri, bir adamı nesi var nesi yok yutacağa benzeyen muazzam bir kağıt 
sepeti! Reddedilen yeni yeni yazıları, paramparça olan yeni yeni ümitleri 
kabule daima hazır, daima açık bu dev boğaz, bu ejderha ağzı karşısında içime 
bir hüzün çöktü. 
Bugün ayın kaçı? dedi. Komutan birdenbire, masasından. 
28’i diye cevap verdim, ona bir yardımım dokunduğu için, memnun. 
28 i Hala yazıyordu. Nihayet birkaç mektubu zarflarına koydu, birkaç kağıdı 
sepete attı ve elinden kalemi bıraktı. Sonra koltuğunda bir döndü, bana 
baktı. Hala kapı yanında ayakta olduğumu görünce yarı şaka, yan ciddi bir el 
işaretiyle bir iskemle gösterdi. 
Ceketimi açınca yeleksiz olduğumu görmesin diye arkama döndüm, cebimden 
yazımı çıkardım. 
Correggio’nun karakteristik cepheleri üzerine küçük bir etüd. dedim. Fakat ne 
yazık ki, galiba üslubu... Kağıtları elimden aldı, karıştırmaya başladı. Bana 
dönüktü yüzü. 
Adını daha çocukluk çağlarımda duyduğum, gazetesi o yıllardan bu yana bende 
pek büyük tesirler bırakmış bu adamı şimdi yakından görüyordum. Saçları 
kıvırcıktı, güzel, kahverengi gözleri biraz huzursuz. Zaman zaman burnundan 
soluyordu. İskoçyalı bir rahip, sözleri düştükleri yerde daima kanlı 
kabartılar peyda eden bu tehlikeli yazardan daha halim selim olamazdı. Bu 
adamın karşısında garip bir korku ve hayranlık duyuyor, gözlerimin yaşarmak 
üzere olduğunu hissediyordum. Bana öğrettiği bunca şey için kendisine ne 
kadar candan sevdiğimi söylemek, bana kötülük etmemesini rica etmek üzere, 
elimde olmadan, bir adım ilerledim. Çektikleri kafi, bir fakir acemi 
çaylaktım ben. 
Başını kaldırdı, kağıtları yavaşça katladı, düşünceye daldı. Vereceği red 
cevabını kolaylaştırmak için elimi uzattım biraz: 
Bir şeye benzemiyor, değil mi? dedim. Üzülmüş görünmemek için gülümsedim. 
Bize yalnız popüler şeyler lazım. cevabım verdi. Okuyucuların ne çeşit 
kimseler olduğunu bilirsiniz. Yazınızı alsanız da üslubunuzu biraz 
basitleştirseniz? Veya halkın daha iyi anlayabileceği şeyler yazsanız? 
Gönlümü alışı, beni hayrete düşürdü. Yazımın reddedildiğim anlamıştım, fakat 
geri çevrilmenin bundan daha güzeli olamazdı benim için. Onu daha fazla 
alıkoymamak için cevap verdim: 
Hay hay, yazarım... 
Kapıya doğru yürüdüm. Şey, sizi meşgul ettiğim için affınızı dilerim. Eğilip 
selam verdim, kapının tokmağına el attım. 
İhtiyacınız varsa ufak bir avans alabilirsiniz. dedi. Yazacağınıza sayarız. 
Yazmaya yaramadığımı görmüştü ya işte! Teklifi bu yüzden, beni biraz küçük 
düşürdü. Cevap verdim: 
Hayır, teşekkür ederim. Param var henüz. Çok teşekkür ederim. Allah’a 
ısmarladık! 
Güle güle cevabım verdi. Komutan hemen yazı masasına döndü. 
Layık olmadığım halde bana karşı çok iyi davranmıştı, bunun için minnettardım 
kendisine; bunu takdir etmesini de bilmeliydim. Beni tam manasıyla memnun 
edecek Komutanı da biraz şaşırtacak, hiç düşünmeden bana on kron verdirmeye  
sevk edecek bir yazı getiremedikçe ona uğramamaya karar verdim. Odama gidip 
yeni bastan yazmaya koyuldum. 
Ertesi akşamlarda, saat sekize doğru, havagazının yakıldığı sıralarda hep şu 
olayla karşılaştım: 
Gün boyu yorulup yıprandıktan sonra caddelerde bir küçük gezinti yapmak için 
sokağa çıktım mı, sokak kapısının az ilersinde fenerin yanında siyahlar 
giymiş bir kadın görüyordum. Ben yanından geçerken yüzünü bana çeviriyor, 
beni gözleriyle takip ediyordu. Hep aynı elbiseyi giyiyor, yüzünü gizleyen, 
göğsüne aşağı sarkan hep aynı kalın peçeyi takıyor, elinde sapı fildişi 
halkalı bir ufak şemsiye tutuyordu. 
Onu üç akşam peş peşe hep aynı yerde gördüm. Ben yanından geçip gidince 
yavaşça geri dönüyor, caddenin aksi istikametinde uzaklaşıyordu. 
Sinirli beynim antenlerim uzatmış zihnimde derhal saçma bir düşünce, bu 
kadının buraya benim için geldiği düşüncesi belirmişti. Sonunda onunla 
konuşmayı; birisini mi arıyorsunuz, bir yardıma mı ihtiyacınız var, sizi 
evinize götürebilir miyim, bu berbat kılığımla karanlık sokaklarda sizi 
koruyabilir miyim, diye sormayı geçirdim aklımdan. Fakat bu işin uçunun 
paraya dayanabileceği korkusu belirdi içimde. Bir bardak şarap, bir araba 
yolculuğu gerekirdi belki; benimse param yoktu; bomboş ceplerim bütün ümidimi 
kırıyordu. Yanından geçerken biraz dikkatlice bakmaya bile cesaretim yoktu 
benim. Açlık yine bildiğini okuyordu içimde; iki gecedir ağzıma lokma 
koymamıştım. Ama yine de öyle uzun bir zaman değildi bu; ben günlerce süren 
açlıklara az mı dayanmıştım? Fakat bu beni endişeye düşürüyordu, eskisi gibi 
tahammül edemiyordum artık. Bir gün aç kalsam uyuşuyor, su içsem ikide bir 
kusmaya başlıyordum. Üstelik üşüyordum geceleri; hiç soyunmadan, gündüz ki 
kılığımla yattığım halde soğuktan morarıyordum. Her gece buz kesiyor, uykuda 
kaskatı oluyordum. Eski battaniye, hava cereyanını önleyemiyordu; sabahları, 
dışardan yüzüme işleyen kırağılı, sert havadan burnum şişmiş uyanıyordum. 
Caddelerde yürüyor, ilk makaleyi tamamlayıncaya kadar dayanabilmek için ne 
yapacağımı düşünüyordum. Bir mumum bari olsaydı, gece yarışına kadar 
çalışırdım. Şöyle esaslı bir hamle yapsam, bir iki saatte bitirir, yarın da 
Komutana giderdim tekrar. 
Dosdoğru Oplanske’ye gittim, bir mum alabilmek için on öre temin etmek üzere 
bankadaki genç ahbabımı aradım, Kimsecikler mani olmadan bütün salonlara 
baktım. Bir düzine masanın, önünden geçtim; sohbete dalmış müşteriler yiyip, 
içiyorlardı; kahvenin ta sonuna, kırmızı salona kadar gittim, aradığım adamı 
bulamadım. Canım sıkılmış, gevşemiş, çıktım sokağa; saray istikametinde yola 
devam ettim. Yolumu kesen engellerin bitip tükenmezliği karşısında çıldırmaz 
da ne yapardım! Yavaş ve öfkeli adımlarla, ceketimin yakasını hoyratça yukarı 
kaldırmış, ellerimi pantolon ceplerimde yumruk yapmış yürüyor, yol boyunca 
bahtınım karanlığına söylenip duruyordum. Yedi sekiz ay var ki, tek saatim 
tasasız geçmemişti, tek haftanın her günü, en azından bir gıda aldığım 
olmamıştı. İşte şimdi sefalet bana yine diz çöktürüyordu. Her şeye rağmen 
dayanmış, bunca yoksulluğun göbeğinde namuslu kalabilmiştim; hahay, 
alabildiğine namuslu! Aman Allah, ne de aptalmışım! Hans Pauli’nin 
battaniyesini rehine vermek istediğim için şerefime leke sürdüğümü anlattım 
kendime. Bu ince dürüstlüğümle eğlenerek güldüm, hakaretle tükürdüm sokağa; 
kendi aptallığımla adamakıllı alay etmeye kafi kelime bulamıyordum. Şimdi 
olmalıydı ki! Şu anda sokakta bir okullu kızın harçlığından arttırdığı bir 
beş para, yahut yoksul bir dulun düşürdüğü bir öre bulsaydım, alır cebime 
atardım; vicdanım sızlamadan bu parayı çalar, sonra da bütün gece kütük gibi 
uyurdum. Boş şeyler uğruna böyle tarifsiz acılara katlanmış olmam, işte şimdi 
semeresini veriyordu; sabrım tükenmişti, ne olursa olsun her şeyi yapmaya 
hazırdım artık. 
Sarayın etrafım üç dört kere dolandım, sonra odama gitmeye karar verdim, 
parkta ufak bir tur daha yapıp Karl Johan caddesinin yolunu tuttum. 
Saat on bir sularıydı. Cadde karanlıktı bir hayli. Sağda solda insanlar 
dolaşıyordu; sessiz çiftler, gürültücü topluluklar. Önemli saat çalmıştı; 
gizli şeylerin olduğu, taşkın maceraların başladığı çiftleşme vakti. İlerde 
Grand Hotel’in orda bir sesleniş: Emma! Bütün cadde, üzerinde, sıcak buharlar 
tüten bir bataklıktı sanki... 
Elimde olmadan ceplerimde iki kron arandım. Gelip geçenlerin her hareketinde 
titreyen ihtiras, hatta, sokak fenerlerinin donuk ışığı, sessiz ve gebe gece, 
hepsi birden beni sarmaya başlıyor; fısıltıyla, kucaklayışla, titrek 
itiraflarla, yarım sözlerle, hafif iç çekişlerle dolu bu hava beni tahrik 
ediyordu. Blomquist’in kapı aralığında birkaç kedi yüksek perdeden 
sevişiyorlardı, iki kronum bile yoktu benimse. Bu derece yoksulluk bir facia 
idi, sefaletin son perdesi idi! Zilletti, rezaletti! Yeniden fakir dulun son 
meteliğini bulsam derhal cebime atacağım bu parayı hatırladım; bir okul 
öğrencisinin kasket veya mendili, bir dilencinin ekmek torbası geldi aklıma; 
yerde böyle bir şey bulsam doğruca eskiciye götürüp satacak, parasını 
hovardalığa harcayacaktım. Kendimi teselli etmek, kötülükten korumak için, 
yanımdan geçip giden bu neşeli insanlarda bin bir kusur aramaya başladım. 
Çifter çifter geçip gidişlerine hınçla omuz silkiyor, dudak büküyordum. Memnu 
meyvelerden çimlenen ve kanaatkar talebeler, bir terzi kızına sarkıntılık 
yaptılar mı bir Avrupalı gibi hovardalık ettiklerim sanıyorlardı. Şu 
züppeler, banka memurları, toptancılar, bulvar aslanları! Kutorv’daki gemici 
kadınlarıyla, bir bardak biraya önlerine çıkan ilk kapı aralığında bir 
fahişeye bile tenezzül ediyorlardı bunlar. Birisine rastlar mı, rastlamaz mı, 
aldırmadan, kaldırıma ileri, bir tükürük attım. Gözlerimin önünde kırıştıran 
bu insanlara karşı duyduğum nefretten kuduruyordum. Başımı dik tutuyor, 
dalalete sapmadığım için üstün ve mutlu hissediyordum kendimi... 
Storting meydanında bir kız gördüm, yanma vardım, uzun uzun baktı bana: 
Merhaba! dedim. 
Merhaba! dedi, durdu. 
Şey... Geç vakit hala dolaşıyor musunuz? Genç bir kadın için bu saatlerde 
Karl Johan caddesine gitmek biraz tehlikeli galiba! Değil mi? Evet, ama, hiç 
laf atan, sımaşan olmuyor mu? Yani, açıkçası sizinle gelebilir miyim? Şaşkın 
şaşkın baktı, ne demek istediğimi yüzümden okumaya çalıştı. Sonra birdenbire 
koluma girdi: 
Peki, gidelim! dedi. 
Yürüdük. Faytonların önünden geçip bir iki adım daha atmıştık ki, durdum, 
kolumu kurtardım: 
Dinle yavrum! dedim. Metelik yok bende! Ve çekip gitmeye hazırlandım. İlk 
anda inanmak istemedi, ama bütün ceplerimi arayıp da hiçbir şey bulamayınca 
içerledi, başını salladı, Hödük! dedi bana. 
İyi geceler! dedim. 
Durun biraz! Gözünüzdeki gözlük altın mı? 
Hayır. 
O halde cehennem olun! 
Yürüdüm... 
Az sonra arkamdan koştu, tekrar seslendi: 
Ama yine de gelebilirsiniz! dedi. Fakir bir sokak fahişesinin bu teklifi 
karşısında küçüldüğümü hissettim: Hayır! dedim. Hem, vakit çok geç. Birisiyle 
de randevum var. Sonra senin böyle bir fedakarlıkta bulunman doğru değil! 
Siz karışmayın! Ben şu anda sizi istiyorum. 
Fakat ben seninle bu şekilde gidemem. 
Başka kadına gideceksiniz tabii! 
Hayır!, cevabım verdim. 
Ah. artık o kuvvet yoktu ki bende. Kadınlar benim için erkekten farksızdılar, 
sefalet kurutmuştu beni. Öbürlerine benzemeyen bu fahişe karşısında acınacak 
bir durumda olduğumu hissettim, görünüşü kurtarmaya karar verdim. 
İsminiz ne sizin? diye sordum. Marie mi? Güzel! Şimdi beni dinleyin, Marie! 
Ve ona niçin böyle yaptığımı anlattım. Kız hayrette düştü. Yani siz beni 
geceleri caddelerde dolaşıp da küçük kızları tavlayanlardan biri mi sandınız? 
Benden böyle bir kötülük umar mısınız cidden? Yoksa size başlangıçta 
terbiyesizce bir şey mi dedim, Aklından kötülük geçen kimse, hiç benim gibi 
mi davranır mı? Sadece sizinle konuştum, sizinle birkaç adım yürüdümse bunun 
sebebi, sizin bu işi nereye vardıracağınızı görmek arzusudur. Hem ben 
falancayım, rahip filanca, iyi geceler. Gidiniz ve günah işlemekten 
vazgeçiniz! 
Böyle deyip yürüdüm. 
Bu güzel buluşumdan dolayı memnun, ellerimi ovuşturuyor, yüksek sesle 
konuşuyordum kendi kendime. insanın her gittiği yerde hayırlı işler yapması 
ne saadet. Ben belki de bu düşmüş kızcağıza kendini ıslah için ön ayak 
oluyor, onu ömrü boyunca kurtarıyordum. Düşününce o bunu takdir edecek, hatta 
ölüm saatinde, kalbi şükranla dolu, beni hatırlayacaktı. Ah, ah, her şeye 
rağmen namuslu olmak boşuna değildi doğrusu; dürüst ve namuslu olmak! Keyfime 
diyecek yoktu; kendimi ne olursa olsun her şeye karşı cesur ve dinç 
hissediyordum. Yalnız bir ışığım olsaydı, yazımı bitirebilirdim herhalde! 
Cebimde yeni anahtar yürüyor, şarkı mırıldanıyor, ıslık çalıyor, kendime bir 
kredi sağlamak imkanlarını düşünüyordum. Kağıtlarımı alıp sokağa çıkmaktan, 
fenerin altına gitmekten başka çarem kalmamıştı. Sokak kapışım açtım, yukarı 
çıkıp kağıtlarımı aldım. 
Tekrar aşağı inince kapıyı dışardan kilitledim. Fenerin altına dikildim. 
Sessizdi her taraf, yalnız ilerde bir yan sokaktan bir polisin ağır ve tok 
ayak seslerini ve daha uzaklarda St. Hanshaugen taraflarında bir köpeğin 
havladığım işitiyordum. Hiçbir şey beni rahatsız etmiyordu; ceketimin 
yakasını kulaklarıma doğru kaldırdım, var kuvvetimle düşünmeye bağladım. 
Şansım yaver gider de bu ufak incelemenin sonunu getirebilirsem bunun bana 
mükemmel şekilde yardımı dokunacaktı. Oldukça zor bir noktaya gelmiştim, 
hissettirmeden yeni bir temaya geçmem gerekiyordu; sonra kısılmış, glissando 
bir fina, uzun bir mırıltı kısmı gelecek, derken ses perde perde ve gür 
yükselip sona erecekti; bir patlayış gibi, çatlayan bir kayanın gümbürdeyişi 
gibi sarp ve sarararak sona erecekti. Tamam, nokta.  
Fakat kelimeler aklıma gelmiyordu. Yazıyı baştan sona okudum, cümle cümle 
yüksek sesle okudum, ama düşüncelerimi bu çatırdayan climax’a toplayamıyordum 
bir türlü. Durmuş, bu iş üzerinde çabalarken polis geldi üstelik; bir hayli 
uzağımda yolun ortasına dikildi, bütün keyfimi kaçırdı. Ben şu anda şuracıkta 
Komutan için yazmakta olduğum bir yazıya mükemmel bir climax üzerinde 
uğraşıyorsam, bu onu ilgilendirir miydi? Ya Rabbi, istediğim kadar savaşayım, 
kendimi kurtarabilmem imkansızdı işte. Orada bir saat kaldım, polis çekip 
gitti, soğuk fazlalaştı, ayakta duramaz oldum. Boşa giden bu yeni denememden 
cesaretim kırılmış, ümitsiz, sonunda yine kapıyı açıp yukarı, odama çıktım. 
Oda soğuktu, bu zifiri karanlıkta penceremi güçlükle seçebiliyordum. El 
yordamıyla yatağımı buldum, kunduralarımı çıkarıp ayaklarımı avucumda 
ısıttım. Sonra yattım; çoktandır yaptığım gibi, üst baş soyunmadan, gündüz ki 
kılığımla yatağa girdim. 
Ertesi sabah ortalık aydınlanınca yatağımda doğruldum, oturdum, yeniden 
yazıya giriştim, öğleye kadar hep yatakta oturup on beş yirmi satır çıkardım 
ortaya. Bitiş kısmına gelememiştim hala. 
Kalktım, ayakkabılarımı giydim, ısınmak için odada gezinmeye başladım. Camlar 
buz tutmuştu, dışarıya baktım, kar yağıyordu, arka avluda taşların, tulumbalı 
kuyunun üzerim kalın bir kar tabakası kaplamıştı. 
Odada gidip geliyor, hedefsiz dalaşıyor, tırnağımla duvarları kazıyor, alnımı 
yavaşça kapıya dayıyor, işaret parmağımı döşemeye vuruyor, dikkatle etrafa 
kulak kabartıyordum. Hepsi de manasız hareketlerdi bunlar; önemli bir şey 
tasarlıyor, gibi sessiz ve düşünceliydim. Bu arada birkaç kere yüksek sesle: 
Aman Allah’ım, bu delirmenin ta kendisi! dediğimi duydum. Duydum, yine de 
durmadan bu hareketleri tekrarlıyordum. Uzun zaman sonra, belki de birkaç 
saat, kendimi topladım, dudaklarımı ısırdım, elimden geldiği kadar tutmak 
istedim kendimi. Son vermek gerek! Ağzımda çiğnemek için bir yonga arandım, 
tekrar azimle yazmaya oturdum. 
Güçbela birkaç kısa cümle yazabildim; sırf ilerleyebilmek için zorla ele 
geçirebildiğim bir düzine biçare kelime! Sonra durdum, beynim bomboş, gerisi 
gelmiyordu. Taş çatlasa daha fazla ilerleyemediğimi görünce, fal taşı gibi 
açılmış gözlerimi bu son kelimelere, bu atılmış da yarıda kalmış kemerlere 
diktim. Garip ve titrek harfler, dikenli şekiller gibi gözleri gözümde, 
kağıttan doğru beni seyrediyorlardı. Sonunda bütün bunlardan hiçbir şey 
anlamaz, hiçbir şey düşünemez oldum. 
Vakit geçiyordu. Sokakta ayak sesleri, araba at gürültüsü duydum. Ahırdan, 
atlarla konuşan Jens Olai’in sesi geliyordu. Uyku gözümden akıyordu; 
oturuyor, hafiften ağzımı şapırdatıyor, başka hiçbir şey yapmıyordum. Perişan 
haldeydi göğsüm. Hava kararmaya başlamıştı, gitgide takatten kesiliyordum, 
yorulmuştum, yatağa uzandım. Ellerimi biraz olsun ısıtabilmek için 
parmaklarımı öne arkaya, sağa sola, saçlarımda gezdirdim; kopan tutamlar 
parmaklarımda kalıyor, yastığa dökülüyordu. Üzülmüyordum, umursamıyordum, 
saçım vardı daha. Üzerimden, bir sis gibi her yanımı sarmış bu garip 
uyuşukluğu atmaya çalıştım, yatakta dik oturdum, göğsümün müsaadesi 
nispetinde öksürdüm, tekrar uzandım yatağa. Hepsi boşunaydı. Gözlerim açık, 
tavana dikili, yardımsız, ölüyordum işte! Derken işaret parmağımı ağzıma 
sokup emmiye koyuldum. Beynimde bir şey kıpırdanmaya başladı; alttan alta yol 
bulmaya çabalayan bir düşünce, yılgınca bir esinti idi bu: Parmağımı 
ısırıversem? Hiç düşünmeden gözlerimi yumdum, dişlerim; bastırdım. 
Yerimden fırladım. Uyanmıştım nihayet. Parmağımdan hafif kan sızıyor, 
sızdıkça, yalıyordum bu kanı. Acımıyordu, yara da mühim değildi pek. Bense 
birden bire kendime gelmiştim, başımı salladım, pencere önüne gidip yarayı 
sarmaya bir bez parçası aradım. Durmuş, bu işte meşgulken gözlerim yaşardı; 
sessizce ağladım. Bu cılız, bu ısırılmış parmağın hali öyle hazindi ki! 
Allah’ım, neydi bu başıma gelenler! 
Karanlık artıyordu. Bir mumum olsaydı yazımın son kısmını bu gece 
tamamlayabilmem, imkansız değildi herhalde. 
Zilinim durulmuştu tekrar; düşünceler her zamanki gibi gelip geçiyorlardı 
beynimden; fazla da acı çekmiyordum. Açlık bile birkaç saat önceki kadar 
berbat değildi şimdi; sabaha kadar pekala dayanabilirdim. Bakkala gidip 
durumumu anlatmam, veresiye bir mum tedarik edebilirdim belki de. Beni 
tanıyorlardı; iyi günlerimde, henüz param varken, bu dükkandan ara sıra ekmek 
alırdım. İsmimin dürüstlüğünden ötürü bana bir mum verirlerdi şüphesiz. Uzun 
zamandan beri ilk defa karanlıkta elimden geldiği kadar elbiselerimi 
fırçaladım, yakama dökülmüş saçları süpürdüm. Sonra el yordamıyla 
merdivenleri indim. 
Sokağa çıkınca, acaba ekmek istesem daha mı iyi, diye düşündüm. Kararsız 
durdum, uzun uzun düşündüm. Sonunda: Asla! diye cevap verdim kendi kendime. 
Ne yazık ki midem, yiyecek kaldıracak halde değildi, şimdi; hayaller, 
sezgiler, çılgınca esintilerle makalemi asla bitiremezdim: halbuki beni 
tekrar unutmadan Komutana gitmem gerekiyordu. Ne olursa olsun, asla! Ve mumu 
tercih ettim. Dükkana bu kararla girdim. 
Tezgahın önünde bir kadın duruyor, öteberi alıyordu. Az ötemde, çeşitli 
kağıtlara sanlı ufak ufak paketler duruyordu. Beni tanıyan, her zaman ne 
aldığımı bilen kalfa, kadını bırakıp bir gazeteye bir ekmek sardı, önüme 
koydu. 
Hayır! dedim. Ben bu akşam bir mum istiyorum. Kalfayı kızdırmamak, bir mum 
sahibi olabilmek ümidimi baltalamamak için bu sözü yavaş sesle, ezile büzüle 
söyledim. 
Cevabım karşısında şaşırdı, işte ilk defadır ki ondan ekmekten başka bir şey 
istiyordum. 
O halde bekleyin biraz! dedi, tekrar kadına döndü.  Kadın, alacaklarını aldı, 
beş kronluk bir banknot verdi, paranın üstünü alıp gitti. 
Şimdi kalfa ile yalnız kalmıştık... 
Öyle ya bir mum istemiştiniz. dedi kalfa, Ve bir paket yırtıp içinden bir mum 
aldı. 
O bana bakıyordu, ben ona. Dilimin ucundaki ricamı bir türlü söyleyemiyordum. 
Ah, öyle ya, parayı vermiştiniz! dedi birden bire, işte parayı verdiğimi 
söylüyordu, her kelimesini teker teker işittim. Ve kalfa, kasadan gümüş 
kronları teker teker önüme saymaya başladı; çil çil, tombalak gümüşler... Ve 
kalfa bana beş kronun üstünü verdi, kadının beş kronunun üstünü. Büyürün! 
dedi. 
Durdum, bir an bu paraya baktım. Bu işte bir aksaklık olduğunu hissediyor, 
ama üzerinde durmuyor, hiçbir şey düşünmüyordum. Gözlerimin önünde duran, 
ışıldayan bu servete sadece hayret ediyordum. Bir makine gibi parayı 
topladım. 
Hayretten sersemlemiş, ezilmiş, mahvolmuş, tezgahın önünde duruyordum. Sonra 
kapıdan tarafa bir adım attım, tekrar durdum. Bakışlarımı duvarda belli bir 
noktaya diktim. Duvarda deriden bir tasmaya takılı ufak bir çıngırak vardı, 
çıngırağın altında bir deste sicim. Durmuş, bunlara bakıyordum. 
Kalfa, oyalandığıma göre konuşmak istediğimi sandı, tezgahın üzerindeki paket 
kağıtlarını düzelterek: Artık kış geldi galiba! dedi. 
Evet! cevabım verdim. Öyle görünüyor. Galiba. Sonra da ilave ettim: Vakti. 
Cidden gelmişe benziyor. Aslında geç bile kaldı. 
Bu zevzekliklerin tarafımdan söylendiğini duydum; ama her kelime bende, sanki 
bir başkası tarafından söyleniyormuş tesiri yaptı. 
Öyle mi dersiniz? dedi kalfa. 
Paraları tutan ellimi cebime soktum, kapıyı açıp dışarı çıktım; iyi geceler 
dediğimi, kalfanın da karşılık verdiğini duymuştum. 
Eşikten birkaç adım uzaklaşınca dükkan kapısının hızla açıldığım, kalfanın 
peşimden seslendiğini işittim. Zerre kadar hayret etmeden, en ufak bir korku 
duymadan geri döndüm. Sadece paraları kavramış, geri vermeye hazırlanmıştım. 
Buyurun! dedi kalfa. Mumu unuttunuz. 
Ah, teşekkür ederim! cevabını verdim sükunetle: Çok teşekkür ederim. 
Elimde mum, yine caddeden aşağı yürümeye koyuldum. 
Aklımı toparlayınca ilk işim parayı düşünmek oldu. Bir fenerin yanma gittim, 
yeniden saydım, elimle tarttım şöyle bir gülümsedim. Bu para ne de yaman 
imdadıma yetişmişti. Uzun müddet için mükemmel ve harikulade, kurtulmuştum! 
Paraları tutan elimi tekrar cebime soktum, yürüdüm. Stor caddesinde bir 
lokanta önünde durdum; soğukkanlı ve sakin, biraz bir şeyler yemeye kalkışsam 
mı, diye düşündüm. Tabak çatal kaşık şıkırtıları, etin dövüldüğünü 
işitiyordum. Şeytan dürtüyordu; içeri girdim. 
Bir biftek! dedim. 
Garson kız, servis penceresinden mutfağa seslendi: Bir biftek! 
Kapının hemen yanında, tek başıma bir küçük masaya oturdum, beklemeye 
başladım. Yerim karanlıkçaydı biraz: kendimi gözlerden uzak hissedip 
düşünmeye koyuldum. Garson kız arada bir benden yana bakıyordu. 
İşte ilk namussuzluğu, yanında önceki numaralarımın devede kulak kaldığı ilk 
hırsızlığı yapmıştım; küçük ama aslında çok büyük ilk hadisemdi bu... Adam 
sen de, olan olmuştu! Hem canım, ilerde bir fırsatını bulup bakkalın zararım 
ödeme çareleri yok değildi ya! Durumum düzeldi mi tamamdı iş! Ayrıca, 
başkalarından daha namuslu yaşamaya mecbur muydum sanki; mukavelem mi vardı 
benim... Biftek çabuk ulur mu dersiniz? 
Evet, şimdi! Kız, servis penceresin! açıp mutfağa baktı. 
Peki, ya günün birinde farkına varılırsa? Ya kalfa içine bir kurt düşer de 
ekmek dalgasını düşünmeye başlar, beş kronun üstünü kadının aldığım 
hatırlarsa? Er geç anlayacaktı şüphesiz; belki de dükkana bir dahaki 
girişimde anlayacaktı. Adam sen de!.. Gizlice omuz silktim. 
Buyurun! dedi garson kız nazik ve bifteği masaya koydu. Başka yere geçseniz 
daha iyi değil mi? Burası pek karanlık! 
Hayır, teşekkür ederim, iyi burası! cevabım verdim. Gösterdiği yakınlık beni 
birden bire heyecanlandırdı, derhal bifteğin parasını ödedim, cebimde 
parmaklarıma ne rastladıysa gelişi güzel çıkarıp eline tutuşturdum, avucunu 
kapattım. Kız gülümsedi, yaşlı gözlerimle takıldım kıza: Artanla da kendinize 
bir ev alırsınız... Haydi hayırlısı! 
Bifteği yemeye başladım; oburluğum artıyor, koca koca parçaları hiç 
çiğnemeden yutuyordum. Bir yamyam, gibi saldırıyordum ete. 
Garson kız tekrar yanıma geldi. 
Bir şey içmez misiniz? dedi. Eğilerek söyledi bu sözü. Yüzüne baktım; çok 
hafif sesle, adeta çekinerek konuşuyor, önüne bakıyordu. 
Bir bardak bira falan, yahut ne arzu ederseniz... Bu da benim ikramım 
olsun... Eğer arzu ederseniz... Yok teşekkür ederim! cevabını verdim. Şimdi 
içmem. Başka sefer yine gelirim. 
Kız çekildi, içki tezgahının gerisine oturdu, yalnız başını görüyordum. Garip 
bir kızcağız! 
Yemeğimi bitirir bitirmez kapıya yöneldim. Midem bulanıyordu. Kız ayağa 
kalktı. Işık sahasına girmekten çekiniyor, sefaletimden habersiz bu genç kıza 
kendimi fazlaca göstermekten korkuyordum. Bunun için acele iyi geceler 
dileyip başımla selam verdim, sokağa çıktım. 
Yemek dokunmaya başlamıştı, çok ıstırap çekiyordum, yediklerimi midemde uzun 
zaman tutabilmem imkansızlaştı. 
Yürüyor, karanlık köşelerde yediklerimi çıkarıyor, içimi yeniden oymaya 
başlayan bu öğürtülerin önüne geçmeye çabalıyordum. Yumruklarımı sıkıyor, 
dayatıyor, tepişiyor, azıma gelen lokmaları hırsla yeniden yutuyordum... 
Boşuna! Sonunda bir kapı geçidine saptım, gözlerime dolan yaşlardan önümü 
görmez olmuş, iki büklüm, tekrar kustum. 
Zehir olmuştu; caddelerde yürüyor, ağlıyor, peşimi bırakmayan zalim 
kuvvetlere lanet ediyor, alçaklıklarına beddualar savuruyor, başlarına ebedi 
cehennem azapları yağdırıyordum. Bu kuvvetlerde mertlik pek azdı, cidden 
gayet azdı, işte gün gibi ortada!.. Gözlerini bir vitrine dikmiş aval aval 
bakan bir adamın yanma gittim, büyük bir telaşla sordum: 
Uzun zaman aç kalmış bir kimseye sizce ne yedirmek lazım? Hayat memat 
meselesi. Midesi biftek kaldırmıyor. Adam şaşırdı: Süt iyi gelir derler. 
dedi. Kaynamış süt! Kimin için sordunuz? 
Teşekkür ederim! dedim. Evet, galiba en iyisi, kaynamış süt. 
Ve yoluma devam ettim. önüme çıkan ilk kahveye daldım, sıcak süt söyledim. 
Süt geldi, kaynar kaynar içtim, oburluğumdan damlasını bırakmadım, parasını 
verip çıktım; odama gidiyordum. Derken tuhaf bir şeyle karşılaştım. Sokak 
kapısının önünde bir kadın gördüm: Fener direğine dayanmış, ışığın ortasında 
uzaktan beni gözetliyordu... Oydu, siyahlar giyinmiş o kadın. Evvelki 
gecelerde de gördüğüm aynı siyahlı kadın. Bir yanlışlık olamazdı, işte 
dördüncü defadır ki aynı yerde duruyordu. Hiç kımıldamadan duruyordu. 
O kadar garibime gitti ki, elimde olmaksızın adımlarımı yavaşlattım; kafam o 
anda düzgün işliyordu, yalnız çok heyecanlıydım, yediğim yemek sinirlerimi 
tahrik etmişti. Her zamanki gibi çok yakınından geçtim, kapıya vardım, içeri 
girmek üzereydim, derken durdum. Birdenbire aklıma bir fikir gelmişti. Fazla 
düşünmeden geri döndüm, kadının yanma gittim, yüzüne baktım, selam verdim: 
İyi geceler, Matmazel! 
iyi geceler! 
Affedersiniz, birini mi arıyorsunuz? Sizi daha önce de gördüm, bir yardımda 
bulunabilir miyim? Tekrar affınızı dilerim. 
Şey. Bilmem ki... 
Bu binada üç dört beygirle bir de ben varım, başka kimse yok. Zaten burası 
bir ahırla bir teneke atölyesidir. Birisini arıyorsanız yanlış geldiniz 
herhalde. 
Yüzünü çevirdi: Kimseyi aradığım yok! dedi. İşte öyle duruyorum. 
Bak hele, işte öyle duruyormuş; her gece aklına esiyor, gelip burada 
duruyormuş. Oldukça garipti bu. Düşündüm, bu genç kadının hali beni hayretten 
hayrete düşürüyordu. Küstahlaşmaya karar verdim, cebimdeki çil paraları 
şıngırdattım hafif; gelin, dedim teklifsizce bir bardak şarap içelim sizinle 
bir yere gidelim... Malum ya, mevsim kış... Çok sürmez, bir gider geliriz... 
Fakat razı değil misiniz?  
Hayır, teşekkür ederim, olmaz. Hayır, gidemem. Fakat lütfederseniz biraz 
yürüyebiliriz. Yolum çok karanlık, gece vakti Kari Johan caddesini tek basıma 
geçmekten çekmiyorum. 
Yürümeye başladık, sağımda gidiyordu. Güzel ve bambaşka bir duyguyla 
sarılmıştım. Bir genç kızın yakında olmak şuuru. Yanı sıra yürüyor, yol 
boyunca hep ona bakıyordum. Saçlarındaki parfüm, vücudundan yayılan sıcaklık, 
yüzünü bana çevirdikçe duyduğum o kadın kokusu, o tatlı soluk hep birden 
üzerime boşalıyor; bağsız, başıboş, bütün duyularıma işliyordu. Peçenin 
gerisinde yuvarlak, biraz solgun bir yüz seçebiliyordu. Mantonun ve peçenin 
altında sezdiğim bütün bu örtülü güzellikleri düşünmek beni aptalca bahtiyar 
ediyor, bende akıl mantık bırakmıyordu. Daha fazla tutamadım kendimi: Elimi 
dokundurdum, omzuna parmaklarımı değdirdim, salakça gülümsedim. Kalbim hızlı 
hızlı çarpıyordu. Siz ne tuhafsınız! dedim. 
Ne gibi? 
Ne gibi olacak; bir kere her gece, maksatsız gayesiz, aklınıza esiyor, bir 
ahır kapısı önünde duruyorsunuz... 
O saatlere kadar uyanık kalmayı severim benin adetimdir. On ikiden önce 
yatmaktan siz hoşlanır mısınız? 
Ben mi? Dünyada nefret ettiğim bir şey varsa o da on iki olmadan yatağa 
girmektir.  
Gördünüz mü! İşim olmadığı gecelerde ben de bunun için gezmeye çıkarım; 
ilerde St. Olaf meydanında oturuyorum... 
Ylajali! dedim yüksek sesle. 
Ne dediniz? 
Hiç, Ylajali dedim... Siz devam edin! 
St. Olaf meydanında oturuyorum, münzevi bir hayat, annemle beraber, sağır 
olduğu için konuşulamaz annemle. Eh, ben de kalkıp biraz sokağa çıkıyorsam 
neresi garip bunun? 
Yoo, hiç de garip değil! 
Ee, daha ne? 
Sesinden gülümsediğini anladım. 
Bir kız kardeşiniz var galiba? 
Bir ablam var... Siz nereden biliyorsunuz?.. Fakat Hamburg’a gitti. 
Yakında mı gitti? 
Beş hafta oluyor. Kız kardeşim olduğunu siz nereden biliyorsunuz? 
Hayır, bildiğimden değil, işte öylece sürdüm. 
Sustuk. Koltuğunda bir çift ayakkabı, yanımızdan bir adam geçti. Cadde, 
görebildiğimiz kadarıyla bomboştu. Tivoli’ni renkli lambaları, uzun bir dizi 
halinde parıldıyordu. Kar yağmıyordu, açıktı gökyüzü. 
Allah’ım, pardösünüz yok, üşümüyor musunuz? dedi genç kadın birdenbire ve 
yüzüme baktı. 
Neden pardösüm olmadığını ona anlatsa mıydım; halimi derhal açıklayıp onu 
daha şimdiden ürkütse miydim? Yanında yürümek, onu kısa bir müddet daha 
gafletinden uyandırmamak öyle hoştu ki! Yalan söyledim: 
Yoo, hiç üşümüyorum. dedim, konuyu değiştirmek için de sordum: 
Tivoli’deki hayvan sergisini gördünüz mü? 
Hayır! diye cevap verdi. Görmeğe değer mi? Ya görelim derse? Bunca ışığın, o 
kadar insanın içine girmek! Şaşıracaktı; harap elbiselerimden, iki gün var ki 
yıkamasını bile unuttuğum sıska suratımdan ürkecekti; belki de yeleğimin bile 
olmadığını görecekti. 
Bunun için: Yoo, hayır! cevabını verdim. Değmez! isabetli itirazlar geldi 
aklıma, onlardan faydalandım; kırık dökük birkaç söz, posası çıkmış 
beynimdeki kalıntılar imdadıma yetişti: 
Böyle küçük bir sergiden ne beklenir ki? Hem ben hayvanları kafeste görmekten 
hiç hoşlanmam. Kendilerine bakıldığını bilir bu hayvanlar; onlara bakan 
yüzlerce gözü hisseder bu hayvanlar; dokunur bu onlara. Ben gözetlendiklerini 
bilmeyen hayvanlar isterim. Kendi inlerinde gezinen, uykulu yeşil gözlerle 
uzanıp pençelerim yalayan, düşünen ürkek hayvanlar. Doğru değil mi? 
Haklısınız. 
Bir hayvan, yalnız korkunçluğu ve vahşiliği içinde bizi cezbedebilir. 
Karanlıkta, gecenin karanlıkları, ormanın hışırtıları, esrarengizliği içinde 
sessizce yaklaşan adımlar, uçup giden bir kuşun çığlıkları, rüzgar, kan 
kokusu, havadaki gürültüler, yırtıcı hayvanlar ülkesine hakim o yırtıcı 
hayvan ruhu... 
Fakat sözlerimin onu yormuş olmasından korktum. Büyük sefaletimin şuuru beni 
yeniden kavramış, eziyordu. Üstüm başım birazcık düzgün olsaydı, Tivoli’de 
geçirteceğim bir gece ile onu sevindirebilirdim. Koskoca Kari Johan caddesini 
yanına kattığı yarı çıplak bir dilenci ile geçirmekten zevk duyan bu kızı 
anlayamıyordum. İçimden, Allah’ım, neler düşünüyordu acaba? Ya ben niçin 
gidiyor, böyle ne yapıyor, bir hiç uğruna neden aptalca gülümsüyordum? Bu 
kadar uzun bir gezinti için kendimi bu narin ipek kuşunun emrine vermemde 
akla yakın tek sebep var mıydı sanki? Bu beni hiç yormuyor muydu? Yüzümüze 
doğru esen en hafif bir rüzgarda bile ölümün ürpertisini duymuyor muydum ta 
içimde? Aylardır gıdasız kaldığım için beynimde artık delilik nöbetleri mi 
depreşiyordu? Bu kız, benim odama gitmeme, ağzıma bir yudum süt almama 
midemin belki de geri çıkarmayacağı bir kaşık süt içmeme bile mani oluyordu. 
Neden bana sırt çevirmiyor, ne halim varsa görevim, neden beni 
bırakmıyordu... 
Ümitsizliğe kapıldım, bu beni her şeyi göze almaya sevketti: 
Siz beni yanınıza almayacaktınız, Matmazel! dedim. Yalnız elbisem bile sizi 
herkesin gözünde küçük düşürmeye, utandırmaya yeter. Evet, doğrusu bu bence; 
böyle bu! Şaşırmıştı, başım kaldırıp bir baktı, sustu. Sonra: ‘Hay Allah! 
dedi. Başka bir şey demedi. 
Yani ne demek istiyorsunuz? diye sordum. 
Öf, hayır, söylemeyin böyle şeyler... Hem geldik artık. Dedi. 
Ve daha hızlı yürümeye başladı. 
Üniversite caddesine saptık, St. Olaf meydanının ışıkları göründü. Adımlarım 
tekrar yavaşlattı. 
Saygısızlık gibi olmasın, ama, ayrılmadan önce isminiz! söyler misiniz? diye 
tekrar söze başladım. Bir an için peçenizi açsanız da yüzünüzü görsem? Size 
minnettarınız olurum. Dedim.  
İkimiz de susuyorduk. Bekliyordum... 
Siz evvelce de görmüştünüz beni. cevabım verdi. 
Ylajali! dedim tekrar. 
Tam yarım gün, evime kadar beni takip etmiştiniz. Sarhoş muydunuz o zaman? 
Sesinden yine gülümsediğini anladım. 
Evet. dedim. Ne çare, sarhoştum. 
Çok ayıptı yaptığınız. 
Ezilerek itiraf ettim, ayıptı yaptığım. 
Fıskiyeli havuzun önüne gelmiştik. Durduk, 2 numaranın aydınlık pencerelerine 
yukarı baktık. 
Artık gelmeyiniz! dedi. Bu gece için teşekkür ederim. 
Basımı eğdim, bir şey söylemeye cesaret edemedim. Şapkam elimde, baş açık 
duruyordum. Elini uzatır mı acaba? 
Biraz da, benim sizi geçirmemi isteseniz dedi şakacı bir sesle; 
ayakkabılarımın ucuna bakıyordu. 
Ne saadet! Gelseniz keşke! 
Evet, ama, çok ötelere kadar değil! 
Ve geri döndük. 
Çok şaşırmıştım; nasıl yürüyeceğimi, ne yapacağımı bilmiyordum; bu kız 
zihnimi alt üst etmişti. Coşmuştum, alabildiğine memnundum; mutluluktan mest 
olmuştum. Benimle mutlaka geri dönmek istemişti, bunu ben düşünmemiştim, onun 
kendi isteğiydi bu. Yüzüne baktıkça cesaretim artıyordu; bana kuvvet veriyor, 
her sözüyle beni kendine bağlıyordu. Bir an sefaletimi unuttum, hiçliğimi, 
olanca biçareliğimi unuttum; çökmeden önceki günlerimdeki gibi kanımın 
vücudumda ılık ılık aktığım duyuyordum, Küçük bir hile ile onu yoklamaya 
karar verdim. Hem o gün ben sizi değil, ablanızı takip ediyordum. dedim. 
Ablamı mı? diye sordu hayretler içinde. Durdu, yüzüme baktı, benden bir cevap 
bekledi. Tam bir ciddilikle sormuştu. 
Evet! diye cevap verdim. Yani önümde giden iki bayandan gencini! 
Gencini mi? Ohoo! Birdenbire bir çocuk gibi candan ve kahkahayla güldü. Ah, 
ne de kurnazsınız! Peçemi açayım diye böyle söylüyorsunuz, değil mi? 
Anlıyorum. Ama daha çok beklersiniz... Ceza olarak. 
Gülüşüp şakalaşmaya başladık, durmadan konuşuyorduk, neler söylediğimi 
bilmiyordum, neşeliydim. Beni evvelce bir kere tiyatroda gördüğünü söyledi, 
üç arkadaşım daha varmış yanımda, o gün benim yaptıklarımı ancak deliler 
yaparmış, besbelli o gün de sarhoşmuşum, ne yazık! Nereden anladınız? 
Anladım, öyle çok gülüyordunuz ki! 
Yaa! Ha evet, eskiden çok gülerdim. 
Şimdi artık gülmüyor musunuz? 
Yoo, şimdi de gülüyorum. Yaşamak öyle güzel ki! 
Karl Johan caddesine geldik. 
Daha ileriye gitmeyelim! dedi. Geri döndük, tekrar Üniversite caddesine 
yukarı yürüdük. Havuz başına geldiğimizde ben adımlarımı yavaşlattım, artık 
daha ileriye yürümeme müsaade edilmediğini biliyordum. 
Eh, artık geri dönün siz! dedi, durdu. 
Evet, dönmem lazım! cevabım verdim. 
Ama hemen, sokak kapısına kadar gelebileceğimi söyledi. Bunda bir kötülük yok 
değil mi? 
Yok! dedim. 
Kapı önünde durduğumuz vakit olanca yoksulluğum, tekrar üzerime çullandı, 
insan bu derece düştükten sonra hiç cesaretim ayakta tutabilir miydi? Bir 
genç kadının önünde ben işte, pis, üstü başı perişan, açlıktan tanınmaz 
halde, yıkanmamış, yarı çıplak duruyordum. Yer yarılıp içine girmeliydim. 
Küçüldüm, elimde olmadan ezilip büzüldüm: 
Sizi artık bir daha göremeyecek miyim? dedim. Ümit etmeye cesaretim yoktu; 
bana kendisini tekrar görme şansını vereceğini ümit edemiyor, sert bir ret 
cevabıyla kayıtsız ve kaskatı bırakmasını bekliyordum aslında. Yoo, 
görürsünüz! dedi. 
Ne zaman? 
-Bilmem 
Sustuk... 
Lütfetseniz de bir an için peçenizi açsanız! dedim. Kiminle konuştuğumu 
göreyim hiç değilse. Bir an için. Çünkü konuştuğum insanı görmeliyim. İkimiz 
de susuyorduk... 
Salı akşamı beni burada bulabilirsiniz. dedi. Gelir misiniz? 
Evet, izin verdiniz madem. 
Saat sekizde. 
Güzel. 
Ona temas edebilmeme bir vesile olsun diye, elimi mantosunda gezdirip 
üstündeki karları süpürdüm. Ona bu derece yatan olmak, bana bir şehvet 
duygusu veriyordu. 
Hakkımda kötü şeyler düşünmenizi istemem. dedi. Tekrar gülümsedi. 
Hayır... 
Birdenbire azimli bir hareket yaptı, peçesini alnına kadar kaldırdı, bir an 
öylece bakıştık. Ylajali! diye haykırdım. Uzandı, kollarım boynuma doladı ve 
beni öptü.Heyecenla nefes aldığını hissediyordum. Ve yine o anda ellerimden 
sıyrıldı, soluk soluğa ve fısıltıyla, iyi geceler! dedi, döndü, başka bir şey 
demeden merdivenlere, yukarı doğru koştu... 
Ve sokak kapısı kapandı. 
Ertesi gün kar fazlalaşmıştı. Yağmurla karışık ağır aksak bir kar yağıyor, 
yerde çamur oluyordu. Hava hayli sert ve soğuktu... 
Geceki ruh sarsıntılarından kafam bir tuhaf durgun, güzel buluşmadan kalbim 
sarhoş, sabahleyin geç uyandım. Yaşadığım bu hal içinde bir zaman uyuyamamış, 
Ylajali’yi hep yanımda hayal etmiştim; kolumu uzatmış, kendime sarılmış, 
boşluğu öpmüştüm. Nihayet yataktan kalkabilmiş, tekrar bir bardak süt içmiş, 
sonra da bir biftek yemiştim. Aç değildim, artık; yalnız sinirlerim fazla 
gergindi yine. 
Elbiseciler çarşısına gittim. Elden düşme bir yelek bulur, ucuza alabilirim 
belki, diye düşünüyordum; ceketimin altına bir şeyler giymiş olmak için. 
Çarşının merdivenlerini tırmandım, bir yelek gördüm, incelemeye başladım. Ben 
bu işle meşgulken bir tanıdık geçiyordu, el etti, seslenip çağırdı beni. 
Yeleği yerine astım, aşağı indim. Bir teknisyendi, büroya gidiyordu. 
Gelin, bir bira içelim! dedi. Fakat hemen gelin, vaktim çok az... Dün gece 
beraber dolaşıyordunuz, nenin nesiydi o kız? 
Düşünmesini bile kıskanarak: Dikkat! dedim. Nişanlım olabilir! 
Yok yahu! dedi. 
Evet, dün gece nişanlandık. 
Bu söz onu susturmaya kafi gelmişti, yüzde yüz inandı. 
Kurtulmak için yalanlar uyduruyordum. Bira içtik ve ayrıldık. 
Hadi hoşça kal!... Şey! dedi, birdenbire. Size birkaç kuruş borcum, uzun 
zamandır ödeyemedim, çok ayıp, fakat yakında vereceğim. 
Teşekkür ederim. dedim. Onun bana, bu borcunu hiçbir zaman vermeyeceğini 
biliyordum. 
Bira ne çare, hemen başıma vurdu, kızıştım. Geceki macera beni sardıkça 
sarıyor, şaşkına çeviriyordu. Salı günü ya gelmezse! Ya düşünmeye başlar da 
şüphelenirse!.. Neden şüphelenirse?... Düşüncelerime bir anda canlılık geldi, 
zihnim para işini kurcalamaya başladı. Korkuyor, kendimi düşündükçe ecel 
terleri döküyordum. Hırsızlık bin bir ayrıntılarıyla çullanıyordu 
hayallerime: Ufak dükkanı, tezgahı, parayı kavrayan ince, zayıf, elimi 
görüyor, beni suçlamaya gelecek polisin neler yapacağını hayal ediyordum. 
Ellenme, ayaklanma kelepçeler, hayır, yalnız ellenme, belki de yalnız bir 
elime; parmaklık, nöbetçi amirinin yevmiye defteri, mürekkep kaleminin 
çıtırtılı sesi, bakışları, o tehlikeli bakışları: Eee, Bay Tangen?’Hücre, 
sonsuz karanlık... 
Kendimi cesaretlendirmek için yumruklarımı şiddetle sıktım, yürüyüşümü 
hızlandırdım, Sfortov’a geldim, bir yere oturdum. 
Bırak bu çocukluğu! Hırsızlığımı nasıl ispat edebilirlerdi? Hem sonra, günün, 
birinde her şeyi bir bir hatırlasa bile, kalfa ortalığı telaşa verecek 
değildi ya; nerede o yürek, işinden olmaktan korkardı. Gürültü istemem! 
Telaşa mahal yok, rica ederim! Fakat cebimdeki bu para beni yine de rahatsız 
ediyor, eziyordu. Hislerimi tahlile başladım; şüphesiz, evvelce şerefimle 
azap çekerken daha mesut olduğum sonucuna vardım. Ya Ylajali? Günahkar 
ellerimle onu da beraber düşürmüş olmuyor muydum? Allah’ım, ulu Tanrım! 
Ylajali! Kendimi bir penguen gibi sarhoş hissediyordum; birden kalktım. Fil 
eczanesi yanındaki pastacı kadına gidiyordum. 
Bu yüz karaşından kurtulabilirdim henüz, geç kalmış değildim, bunu 
yapabileceğimi bütün dünyaya göstermek istiyordum. Parayı son meteliğine 
kadar elimde hazır etmiştim; bir şey satın alacakmışım gibi kadının tezgahına 
eğildim, elimdeki tekmil parayı acele, kadının eline tutuşturdum. Tek söz 
söylemeden hemen dışarı çıktım. 
Tekrar namuslu bir adam olmak zevki ne güzeldi! Boş cebim artık beni rahatsız 
etmiyordu; tekrar beş parasız kalmak bir saadetti şimdi. Doğru düşünürsem bu 
para aslında bana gizli tasalar kaynağı olmuştu; kaç kere ürpererek hep bunu 
hatırlamıştım; vurdum duymaz bir insan değildim ben; dürüst tabiatım bu 
alçakça harekete isyan etmişti. Çok şükür, kendi vicdanıma karşı yine 
yüceltmiştim kendimi. Hadi yapsanıza benim yaptığımı! dedim, kaynaşan çarşıya 
baktım. Siz de yapın da görelim! Ben ihtiyar ve yoksul bir pastacı kadını 
sevindirmiştim, az şey miydi bu? Darda idi kadıncağız; çocukları bu gece 
artık aç yatmayacaklardı... Bu düşünceler beni feraha çıkardı, yaptığım 
hareketi kendim de pek beğendim. Bu paradan kurtulmuştum çok şükür. 
Sarhoş ve sinirli, yola düzüldüm, caddeyi takibe bağladım. Ylajali’nin 
karşısına alnı açık çıkmak, yüzüne bakabilmek sevinci, sarhoşluğumla birlikte 
yürüyordu; acılarım dinmişti artık. Boş ve berraktı zihnim, sırf ışıktan bir 
baş omuzlarımın üzerine konmuş, parıldıyordu sanki. Taşkınlıklar yapmak, akla 
sığmaz işler becermek, şehrin altını üstüne getirmek, gürültü etmek hevesine 
kapıldım. Graensen caddesi boyunca deliler gibi yürüdüm. Hafiften kulaklarım 
uğulduyor, beynimde sarhoşluk tam seyrinde devam ediyordu. Edepsizce coşmuş, 
aklıma esti, karşımda ağzım bile açmamış bir kapıcıya kaç yaşında olduğumu 
söyledim, adamın elini sıktım, yılışarak yüzüne baktım, sonra da bırakıp 
gittim adamı. Gelip geçenlerin konuşmalarındaki ses ve kahkaha perdelerini 
ayırt ediyor, önüm sıra sağa sola seken küçük kuşları gözetliyor, kaldırım 
taşlarındaki düzeni inceliyor, taşlarda çeşitli işaretler, şaşılacak şekiller 
buluyordum. Bu sırada Storting meydanına kadar gelmiştim. 
Birden durdum, faytonlara baktım; Arabacılar konuşarak geziniyor, atlar 
berbat havada boyunlarını sarkıtmış duruyorlardı. Gel! dedim, dirseğimle 
dürtükledim kendimi. Derhal ilk arabaya gidip bindim. Ullevaal yolu, 37 
numara! dedim. Hareket ettik. 
Yolda arabacı dönüp dönüp bana bakmaya başladı, arabanın içine bakıyordu, 
meşin körüğün altında oturuyordum. Şüphelenmiş miydi? Hırpani kılığım gözüne 
batıyordu besbelli. 
Daha önce davranmış olmak için: Birisini bulacağım. dedim, bu adamı mutlaka 
bulmam noktasında ısrar ettim. 37 numaranın önünde durduk, arabadan atladım, 
acele merdivenleri çıktım, soluğu üçüncü katta aldım. Bir çıngırağın ipini 
çektim, çıngırak içerde altı yedi defa acı acı çaldı. Kapıyı bir kız açtı, 
kulaklarında küpeler gördüm, gri elbisesinde siyah lasting düğmeler. Ürkmüş, 
yüzüme baktı.  
Kierulf’u arıyorum, nasıl anlatsam, Juachim Kierulf, yün tüccarı... 
Kız başını salladı: 
Burada Kierulf adında kimse yok! 
Yüzüme baktı, çekilmeye hazır, kapıyı tuttu; aradığım adamı hatırlamaya 
çalışmadı hiç. Ama sorduğum kimseyi biraz düşünse hatırlayacağa benziyordu, 
tembel! Kızdım, sırtımı dönüp yürüdüm, merdivenleri hızla indim. 
Burada yok! dedim arabacıya. 
Yok mu? dedi. 
Yok ne yazık ki, şimdi Tomte caddesi, 11 numaraya gidelim! 
Son haddini bulan heyecanım arabacıya da geçmiş, bu işin bir hayat memat 
meselesi olduğuna o da inanmaya başlamıştı. Basıyordu ata kamçıyı. 
Adamın adı nedir? diye sordu, başımı çevirip. 
Kierulf, yün tüccarı Kierulf. Dedim. 
Yanılmanın imkansız olduğunu arabacı da kabul ediyordu. Açık renk bir ceket 
giyer, değil mi? diye sordu. Ne? diye bağırdım. Açık renk mi? Siz çıldırdınız 
mı? Benim aradığım bir çay fincanı mı yani? Açık renk bir ceket bana pek de 
yersiz görünmüş, aradığım adam hakkındaki bütün düşüncelerin canına okumuştu. 
Ne dediniz, nasıldı ismi, Kierulf? 
Şüphesiz! cevabını verdim. Ne var bunda şaşılacak? 
İsminden dolayı hiç kimse ayıplanamaz. 
Kızıl saçlı değil mi bu? 
Eh, mümkündü pekala, kızıl saçlı olması; arabacının bunda haklı olduğuna 
kanaat getirdim, biçare arabacıya karşı içimde bir minnet duydum: Aradığımın 
kim olduğunu biliyorsun dedim. Söylediğin gibi sahiden; böyle bir adam ancak 
kızıl saçlı olabilir. 
Galiba birkaç kere de arabama bindi. dedi arabacı. 
Elinde burmalı bastonu da var. 
Aradığım adam gözümde büsbütün canlandı, cevap verdim: He he! Bu adamın 
bastonsuz dolaştığı görülmemiştir. Bundan emin olabilirsiniz. 
Ta kendisi, bu onun arabasına binmiş adamdı. Tanımıştı... Dolu dizgin 
gidiyorduk, atın nallarından kıvılcımlar saçılıyordu. 
Bu gerginlik içimde zihnim, uyanıklığım her an muhafaza ediyordu. Bir polisin 
önünden geçtik, numarasının 69 olduğunu gördüm. Bu sayı, insafsızca hedefini 
buldu, bir kıymık gibi ansızın beynime saplandı. Altmış dokuz, ta kendisi, 
unutmama imkan yok! 
Çılgın esintilerin elinde esir, geriye çekildim; dudaklarımı kıpırdatarak 
kendi kendime abuk sabuk konuştuğum görülmesin diye arabanın derinlerine 
büzüldüm. Delilik beynimde hora tepiyor ve ben bırakıyordum yapsın 
istediğini. Tesirlere yenildiğimi görüyor, ama başa çıkamıyordum. Gülmeye 
başladım sessizce ve ihtiraslı; içmiş olduğum bir iki bardak biradan hala 
çakır keyif ve neşeli. Heyecanım gitgide yatışıyor, yavaş yavaş durulmaya 
başlıyordum. Yaralı parmağımın üşüdüğünü hissettim, biraz ısıtmak için 
parmağımı yakamdan içeri soktum. Tomte caddesine geldik. Araba durdu. 
Arabadan ağır ağır indim; düşüncesiz, gevşemiş, başım kazan gibi. Giriş 
kapısından daldım içeri, arka avluyu geçtim, bir kapı gördüm, açtım, içeri 
girdim; iki pencereli, odamsı bir holdeydim şimdi. Bir köşede üst üste konmuş 
iki bavul duruyordu; uzun duvar kenarında eski ve boyasız bir tahta ve bunun 
üzerinde bir battaniye. Sağdaki ilk odada sesler, çocuk bağırmaları işittim; 
üzerimdeki ilk katta bir demir levhanın çekiçle dövülmekte olduğunu duydum. 
Bulunduğum holde bütün bunların farkına vardım. 
Kaçmayı düşünmeden, acele etmeden karşımdaki kapıya doğru yürüdüm; bu kapıyı 
da açtım. Vognmand caddesine çıktım. Bir uçundan girip öbür uçundan çıktığım 
binaya yukarı baktım. Kapının üstündeki levhada şunları okudum: 
Yolculara yemek ve oda verilir 
Sıvışmak, beni bekleyen arabacıdan kaçmak aklıma bile gelmiyordu; Vognmand 
caddesine çıktım; korkusuz, fena bir iş yaptığım düşüncesinden uzak, ağır 
ağır yürüdüm. Beynimde uzun zaman hayaletler gibi dolaşmış Kierulf denen bu 
yün tüccarı; yaşadığına inandığım, bulmaya kendimi mecbur hissettiğim bu 
adam; şimdi zihnimden çıkmış, silinmiş, kafamda mekik dokuyan başka 
divaneliklerle birlikte yok olmuştu, belli belirsiz bir sezgi, hafızamda bir 
hatıraydı şimdi. Yürüdükçe ayılıyordum; bir ağırlık, bir kesiklik vardı 
üstümde: ayaklarımı güçlükle sürüyordum, iri, ıslak, parça parça kar, hala 
yağıyordu. Grönland’a kadar yürüdüm, kilise önüne vardım, bir kanepeye 
oturdum. Gelip geçenler bana bakıyorlardı. Düşüncelere dalmıştım. 
Tanrım, işlerim ne kadar da ters gidiyordu! Sefaletim beni canımdan öyle 
bezdirmişti ki, artık bu hayatı mücadeleye değer görmüyordum. Bahtsızlık 
baskın çıkmış, fena yüklenmişti. Öylesine bitmiştim ki, şimdi eski halimin 
bir gölgesiydim ancak. Omuzlarım bir yana çarpılmıştı; yürürken göğsümü elden 
geldiği kadar kollamak için, öne doğru eğilmeyi adet edinmiştim. Birkaç gün 
önce vücudumu gözden geçirmiştim. Bir sabah vakti odamda yapmıştım bu işi; 
şaşırıp kalmış, vücudumun haline ağlamıştım. Haftalar var ki sütunda aynı 
gömleği taşıyordum, terden kaskatı kesilmisti, gömlek göbeğimi tahriş 
etmişti, yaradan hafifçe kanlı bir su sızıyordu, acımıyordu, ama karnımın 
üstünde böyle bir yaranı olması yürekler acısıydı. Bu yaraya hiçbir şey 
yapamıyordum, kendiliğinden iyileşeceğe de benzemiyordu; yıkıyor, dikkatle 
kuruluyor, üzerine yine aynı gömleği giyiyordum. Değiştiremezdim ki... 
Oturduğum kanepede bunları düşünüyor, üzülüyordum. Kendimden tiksiniyordum; 
ellerim bile bana iğrenç görünüyordu; ellerimin üstündeki bu pörsük, hayasız 
ifade beni rahatsız ediyordu; cılız parmaklarınım manzarası karşısında içimde 
hoyratça bir merhamet uyanıyordu; sarsak gövdemden nefret ediyor, onu 
taşıdığımı düşünüp onunla çevirili olduğumu hissettikçe ürperiyordum. 
Allah’ım, bir sona erseydi de bu iş, ölümü candan özlüyordum. Tamamıyla 
mağlup, rezil kepaze, kendi gözümde değerim iki paralık olmuş, mekanik bir 
hareketle ayağa kalktım, odamın yolunu tuttum. Bir büyük kapı önünden 
geçerken kapıda şu kelimeleri okudum: Kefen, tabut örtüşü, Matmazel Andersen, 
büyük kapı, sağ kolda. Eski hatıralar! dedim ve Hammersborg’daki, bir 
zamanlar oturduğum odayı, küçük salıncak koltuğu, kapının altındaki 
gazeteleri, Fenerler işletmesinin, fırıncı Fabian Olsen’in taze ekmeklerinin 
ilanlarını düşündüm, öyle öyle; o zamanlar şimdikinden çok, çok daha iyiydim 
ben! Bir gecede on kronluk bir yazı yazıvermiştim; şimdi artık hiçbir şey 
yazamıyordum, artık hiç mi hiç yazamıyordum, yazmaya kalkıştım mı zihnim 
boşalıveriyordu. Evet, artık sonu gelsin istiyordum. Ve yürüyor, boyuna 
yürüyordum. 
Beni bakkal dükkanına yaklaştıran her adımda, içimde yan şuurlu bir his, bir 
tehlikeye doğru ilerlediğim hissi kuvvetleniyordu; ama niyetimden asla 
caymayacak, teslim olacaktım. Sessiz sakin basamakları çıktım, kapıda küçük 
bir kızla karşılaştım, elinde bir fincan vardı, yanından geçip kapıyı 
kapadım. Kalfa ile şimdi yine karşı karşıyaydık ve yalnız. 
Ya! dedi. Ne berbat hava! 
Niye havadan sudan bahsediyordu, bana bir sigara ikram etseydi ya, içerledim: 
Ben buraya havadan bahsetmeye gelmedim. dedim. 
Bu şiddet kargısında afalladı, ondaki o küçük esnaf kafası işlemez oldu. Beş 
kronunu dolandırmış olduğumu aklından bile geçirmemişti. 
Sizi aldattığımı bilmiyor musunuz? dedim sabırsız ve burnumdan soludum, 
titredim, derhal asıl konuya dönmezse zor kullanmaya hazırdım. 
Ama adamcağız hiçbir şeyin farkında değildi. 
Hay Allah, sen bilirsin! Gel de yasa bu aptallar içinde! Adamı tersledim, bu 
isin nasıl olduğunu noktası noktasına anlattım; hadise cereyan ederken ben 
nerede duruyordum, o nerede duruyordu, para neredeydi, parayı avucuma nasıl 
almış, avucumu nasıl kapamıştım; hepsini teker teker anlattım. Ve o, 
söylediklerimin hepsini anlıyor, anladığı halde bana karşı hiçbir şey 
yapmıyordu. Sağa sola dönüyor, yan odadan gelen ayak seslerine kulak veriyor, 
yavaş sesle konuşmamı işaret ediyordu; sonunda: Bunu size cidden 
yakıştıramadım. dedi. Yoo, durun hele! dedim yüksek sesle. Onunla zıt gitmek, 
onu kışkırtmak istiyordum. Bu iş sizin o biçare esnaf kafasızla tasavvur 
ettiğiniz kadar adi ve alçakça bir iş değil. Ben parayı kendime alıkoymadım 
ki, aklımdan bile geçmedi; bundan ben mi çimleneceğim, ne münasebet! Bu benim 
dürüst mizacıma aykırı bir şey... 
O halde ne yaptınız? 
Yaşlı, yoksul bir kadına bağışladım, santimi santimine, anladınız mı? Ben 
buyum işte, yoksulları düşünürüm ben. Adam bir an düşündü, ne dereceye kadar 
namuslu olduğumu bir türlü kestiremiyordu anlaşılan. Sonunda: Parayı geri 
verseydiniz daha iyi değil miydi? dedi. 
Kabaca cevap verdim: Hayır! Sizin başınızı derde sokmak istemedim, sizi 
korumak istedim. Fakat böyle bir alicenaplığa karşı edilen teşekküre bak! 
Gelmiş olup biteni size anlatıyorum da bir köpek kadar utanmıyorsunuz bile! 
Aramızdaki anlaşmazlığı gidermeye şu kadarcık teşebbüs etmiyorsunuz bile! Suç 
benden gitti. Şeytan görsün yüzünüzü. Hoşça kalın! 
Kapıyı hızla çekip çıktım. 
Fakat gündüz yürüdüğün o yollardan dizlerim sallana titreye, yumuşak karda 
ıslanmış odama, bu yaslı kovuğa gelince azametimden eser kalmadı; pörsüyüp 
sönüverdim. Zavallı kalfaya yüklendiğime pişman olmuştum; ağlıyor, oynadığım 
rezil oyundan ötürü kendimi cezalandırmak için gırtlağımı sıkıyor, sağa sola 
saldırıyordum. İşinden atılacağını düşünerek ölüm korkuları geçirmiş, 
dükkanın zararı bu beş kron için hadise çıkarmayı göze alamamıştı şüphesiz. 
Bense onun bu korkusunu istismar etmiş, yüksek perdeden konuşarak ona azap 
çektirmiş, haykırdığım her kelime ile onu şişlemiş, bıçaklamıştım adeta. 
Dükkan sahibi belki de yandaki odada oturuyordu, ne oluyor diye dışarı 
çıkmasına ramak kalmıştı belki de. Bu benim yaptığım alçaklık, akla sığar şey 
değildi, asla değildi! 
Peki ama, ya ben niçin suçlanmamıştım? Böylelikle bir sonuca bağlanırdı bu 
iş. Ellerimi kelepçeye uzatmıştım, usulünce. Zerre kadar direnmemiş, aksine 
kolaylaştırmıştım işi. Göklerin, yerlerin Rabbi; bir mutlu saniye uğruna 
hayatımın bu gününü harcadım! Bütün ömrüm bir mercimek çorbasına fedadır! 
Yakarışlarımı bari bu sefer, duy!.. Islak üstümle yatağa girdim; belki bu 
gece ölürüm diye belirsiz bir düşünce vardı zihnimde; gövdemde kalmış son 
kuvveti, yatağa biraz çekidüzen vermeye harcamıştım; sabaha az çok muntazam 
görünmeliydi çevrem. Ellerimi katladım, yerimi buldum. 
Derken birdenbire Ylajali’yi hatırladım. Akşam saatleri boyunca onu nasıl 
olmuş da tamamen unutmuştum! Ve gönlüme ışık, gayet hafif, yeniden vurdu; 
beni bir güzel ısıtan bir ufak gün ışığı! Güneş daha da geliyor, ince yumuşak 
bir ipek ışığı bana bürünerek geçiyor, beni uyuşturuyordu. Güneş çoğaldıkça 
çoğalıyor, şakaklarımı yakıyor, kızgın ve şiddetli, harap beynimde 
kaynıyordu. Derken delidolu bir ışık yığını yandı gözlerimin önünde. Gökyüzü, 
yeryüzü tutuştu; insanlar, hayvanlar ateş oldular; dağlar ve şeytan ateş 
oldular; bir uçurum, bir çöl, alevler içinde bir dünya, duman duman bir 
mahşer. 
Hiçbir şey görmez oldum, hiçbir şey duymaz... 
Ertesi sabah kan ter içinde uyandım, bütün vücudum ıslak; her yanımı bir 
ateştir sarmıştı. İlk anda, dünkü olayları hatırlayamadım birden; şaşkın 
şaşkın sağa sola bakındım; ben ben olmaktan çıkmıştım sanki, kendimi 
tanıyamadım. Kollarımı bacaklarımı elledim, pencerenin neden karşı ki duvarda 
değil de bu duvarda olduğuna şaştım; alttaki avluda atların tepinmeleri, 
üstümdeki kattan geliyordu sanki. Midem bulanıyordu hafif. 
Alnımda saçlar yapış yapıştı ve soğuk... Dirseğime dayanıp doğruldum, yastığa 
baktım: top top saçlar vardı ıslak. Kunduralar içinde ayaklarım gece boyunca 
şişmişlerdi, ama acımıyorlardı; parmaklarımı doğru dürüst kımıldatamıyordum 
yalnız. İkindi sona ererken havanın kararmaya yüz tuttuğu sularda yataktan 
kalktım ufak ufak, ihtiyatlı adımlar attım, ayakta devrilmeden durmayı 
denedim, ayaklarımı mümkün mertebe kolluyordum. Çok acı çekmiyor, 
ağlamıyordum; üzgün değildim, aksine hudutsuz bir memnunluk duyuyordum; başka 
türlü olabileceği aklıma bile gelmiyordu. 
Sonra sokağa çıktım. 
Beni az buçuk rahatsız eden tek şey, yemekten tiksinmeme rağmen, açlıktı. 
Yeniden rezil bir iştah duymaya başlamıştım. İçimde gittikçe artan bir 
oburluk. Bir şey içimi insafsızca kemiriyor, sessiz sedasız ve tuhaf, 
yapacağını yapıyordu. Bir düzine minnacık hayvan vardı sanki; başlarını yana 
yatırıyorlar, hafifçe ısırıyorlardı, sonra başlarını öbür yana yatırıyorlar, 
hafifçe ısırıyorlardı; bir an hiç kıpırdamadan duruyorlar, sonra yeniden 
başlıyorlardı; gürültüsüz, acelesiz kemirip ilerliyorlar, geçtikleri her 
yerde gedikler açıyorlardı... 
Hasta değildim, bitkindim yalnız. Terlemeye başladım. Stortorv’a gidip biraz 
dinlenmek istiyordum; fakat uzun ve zahmetliydi yol. Sonunda az bir şey 
kaldı; pazar meydanıyla Torv caddesinin birleştiği köşede durdum. Ter 
gözlerime aşağı sızıyor, gözlüğümü ıslatıyor, görmeme engel oluyordu: biraz 
kurulanayım diye durmuştum. Durduğum yeri görmüyor, düşünmüyordum; yanımı 
yöremi kuşatan gürültü korkunçtu. 
Birden bir sesleniş duydum; soğuk, keskin bir ihtar. Bu haykırışı duydum, çok 
iyi duydum, sinirli bir halde yana kaydım, berbat ayaklarımın kımıldanışı 
nispetinde hızlı bir adım attım. Koskoca bir ekmek arabası ta yanımdan geçti, 
tekerlek ceketimi sıyırmıştı; biraz tetik davransaydım kurtulacaktım. Dişimi 
tırnağıma taksaydım biraz tetik davranabilirdim belki de; biraz tetik! Ama iş 
işten geçmişti; ayaklarımdan birinde bir acı duydum, birkaç parmak ezilmişti. 
Ezilen parmakların, ayakkabının içinde adeta büzülüverdiklerini hissettim. 
Arabacı var gücüyle atların dizginlerine sarıldı, arabada arkasına dönerek 
dehşet içinde sordu: Ne oldu? Evet, daha da kötü olabilirdi... Her halde 
tehlikeli değil o kadar... Kırık çıkık olduğunu sanmıyorum... Rica ederim... 
Gidebildiğim kadar çabuk, banklardan birine yürüdüm; etrafımı almış, gözlerim 
bana dikmiş bu bir sürü insandan sıkılıyordum. Hem öldürücü bir darbe değildi 
bu; ucuz atlatmıştım, böyle bir şey başıma gelecekti er geç. İşin fena 
tarafı, ayakkabım parçalanmış, kapak tabandan kopmuştu. Ayağımı kaldırdım, 
yangın içinde kan gördüm. Bilerek yapılmamıştı ya bu; adam başıma böyle bir 
kazanın gelmesini istememişti ya; az mı korkmuştu! Arabadan biraz ekmek 
vermesini isteseydim verirdi herhalde. Sevinç sevine verirdi şüphesiz, Allah 
razı olsun! 
Açlıktan imanım gevriyor, bu yüzsüz iştahımdan nasıl yakayı sıyıracağımı 
bilemiyordum. Oturduğum kanepede sağa sola kıvranıyor, göğsümü dizlerime 
eğiyordum. Karanlık bastırınca belediyenin oraya gittim. 
Allah bilir, oraya nasıl vardığımı... Parmaklığın kenarına oturdum. Ceketimin 
ceplerinden birim yırttım, ağzıma sokup çiğnemeye başladım. Belli bir 
maksatla değil, gözlerim bir noktaya dikili, bir şey gömleksizin, halim zehir 
zakkum, ağzımda çiğniyordum, Birkaç çocuğun etrafımda oynadıklarını işitiyor, 
önümden geçen bir yolcuyu içgüdümle duyuyor, başkaca bir şeye dikkat 
etmiyordum:. 
Birdenbire altımdaki dükkanlardan birine gidip biraz çiğ et elde etmeyi 
düşündüm. Yerimden kalktım, parmaklığın karşı tarafına geçtim, çarşı 
çatısının öbür uçundan aşağı indim. Kasaplara yaklaşmıştım ki, basamakların 
bitiminde yukarıya seslendim; yukarda bir köpek varmış da onunla 
konuşuyormuşum gibi, arkama tehditler savurdum. Karşıma çıkan ilk kasaba 
yöneldim: 
Lütfen dedim. Köpeğim için bir kemik verir misiniz ? Bir kuru kemik, üzerinde 
hiç et olmasa da olur; ağzına almaya bir şey olsun, kafi! 
Adam bir kemik verdi, küçük mükemmel bir kemik, üzerinde et de vardı biraz; 
kemiği ceketimin altına soktum, öyle candan teşekkür ettim ki, adam şaşırdı, 
yüzüme baktı. Bir şey değil! dedi. 
Yoo, öyle söylemeyiniz! diye mırıldandım. Bana büyük bir iyilik ettiniz. 
Sonra yukarı çıktım. Kalbim hızlı hızlı çarpıyordu. Demirciler geçidine 
daldım, ta içerlere yürüdüm, bir arka avluda harap bir kapının önünde durdum. 
Dört bir yanda hiç ışık görülmüyordu; dört bir yanım karanlıktı mükemmel; 
kemiği kemirmeye başladım. 
Tadı neyin tadına benziyordu, hiçbir şeyin! Bayat kanın tıkayıcı kokusuydu 
kemikten yükselen; derhal kusmak zorunda kaldım. Bir daha denedim. 
Yuttuklarımı çıkarmayacak olsam faydasını görecektim herhalde; midemi 
yatıştırmam gerekiyordu. Kızdım, dişlerimi hırsla et parçasına geçirdim, 
birazım kopardım, sonra yuttum. Para etmiyordu; et kırıkları midemde ısınır 
ısınmaz geri geliyorlardı. Çılgına dönmüş, yumruklarımı sıktım, çaresizlikten 
ağlamaklı olmuştum; deliler gibi dişledim kemiği. Gözyaşlarını boşandı, 
yaşlarla ıslandı, kirlendi kemik, öğürüyor, küfrediyor, yeniden ısırıyordum; 
kalbim çatlayacakmış gibi ağlıyordum, tekrar kustum. Bağırıp çağırarak, 
dünyada ne var ne yok isyan ettim. 
Çıt yok. Çevremde ne bir insan, ne bir ışık, ne bir ses. Zorlu bir heyecan 
hali yaşıyordum; beni belki biraz doyurabilecek olan bu ufacık et parçalarını 
çıkarmak zorunda kaldıkça ağır ve sesli soluyor, dişlerimi gıcırdatarak 
ağlıyordum. Hiçbirinin fayda etmediğini görünce bitkin bir nefretle dolu, 
gözlümün öfke bürümüş, elimdeki kemiği kapıya doğru fırlattım; gökyüzüne 
yukarı bağırıp çağırdım, tehditler savurdum; sesim kısılmış, acı acı Allah’ın 
adım haykırdım, parmaklarımı pençeler gibi büktüm... İsyan ediyordun, deliler 
gibi isyan ediyordum. 
Heyecan ve bitkinlikten titriyor, hala beddualar, hakaretler mırıldanarak, 
şiddetli ağlayışın peşinden hala hıçkırarak, bu çılgınca öfke boşalışıyla 
ezik hurda, hep aynı yerde duruyordum. Ah, ah, bu benim sözlerim, hatta 
sefaletimin ortasında, kitapların diliydi, ve edebiyat; gevezelikti bunlar! 
Belki bir yarım saat orada kaldım, hıçkırdım, söylendim, kapıya dayandım. 
Derken sesler duydum, demirciler geçidine giren iki adamın konuştuklarım 
duydum. Sendeleyerek kapıdan ayrıldım, evler boyunca sürükledim kendimi, 
yeniden, aydınlık caddelere çıktım. Young tepesine doğru sürünürken beynim, 
ansızın gayet garip bir istikamette işlemeye başladı. Çarşı meydanının 
yanındaki fakir barakaları hatırlamıştım; eski elbise satan bu dükkanlar, bu 
harap kulübeler manzarayı bozuyorlardı. Meydanın görünüşünde bir yüz 
karasıydılar, şehri kirletiyorlardı; al aşağı etmeliydi bu döküntüleri! 
Coğrafya Enstitüsü’nü buraya getirselerdi kaç para harcanacağını hesapladım 
zihnimde; önünden her geçişimde bu güzel bina, benim öyle hoşuma gidiyordu 
ki. Böyle bir taşıma, yetmiş, yetmiş iki bin krondan daha aza çıkmazdı 
herhalde... İyi para, itiraf etmek lazım, güzel bir cep harçlığı, he he, ilk 
ağızda. Ağır ağır başımı salladım, bu paranın başlangıç için pek güzel bir 
cep harçlığı olacağım tasdiktim. Bütün vücudum hala titriyordu; arada derin 
derin içimi çekiyor, hıçkırıyordum. 
Bende artık fazla bir hayat eseri kalmadığı hissine kaptırmıştım kendimi; 
bıçak kemiğe dayandı gibime geliyordu. Eh, hani buna da pek aldırmıyordum; 
bunun üzerinde hiç de durmuyordum; aksine, şehri geçerek limana aşağı 
yürüyor, odamdan uzaklaştıkça uzaklaşıyordum. Caddeye boylu boyunca serilip 
ölüme de uzanabilirdim, aynı şey! Çektiğim kahırlar beni gittikçe daha 
vurdumduymaz yapıyordu; yarık ayağım zonkluyor, bana acının bütün gövdeme 
yayıldığı hissini veriyor, ama bu bile benim için öyle büyük bir ıstırap 
olmuyordu. Ben daha beter nelere katlanmıştım! İstasyon rıhtımına geldim. Ne 
bir hareket, ne bir gürültü; sadece arada bir, bir insan görülüyordu; elleri 
ceplerinde dolaşan bir liman işçisi veya bir tayfa. Topallayan bir adam 
gördüm, yanından geçiyordum, bana yan gözle dik dik baktı. Bir içgüdüyle 
yolunu kestim, elimi şapkama götürüp sordum: Rahibe sefere çıktı mı? Sonra da 
kendimi tutamayıp elimi gözlerine sokarcasına uzattım, parmaklarımı 
şaklattım: Vay canına! dedim, öyle ya, Rahibe: Ben bu gemiyi hepten 
unutmuştum! Ama bu gemi yine de şuur altımda uykuda yaşıyordu, farkında 
olmadan onunla doluydum bunca zaman. 
Evet, hareket etti. 
Nereye gittiğini biliyor musunuz? 
Adam düşünmeye başladı, uzun ayağının üzerine basıp kısasını yukarıya 
kaldırdı; kısa ayak boşlukta hafifçe sallanıyordu. 
Hayır! dedi. Siz onun buradan ne yüklendiğini biliyor musunuz? 
Yoo! diye cevap verdim. 
Ama ben şimdi Rahibeyi unutmuştum bile. Adama, eski mil üzerinden 
Holmestrand’ın ne kadar çekeceğini sordum. Holmestrand mı? Çekse çekse... 
Yahut Veblungsnaes ? 
Şey ne, diyordum, Holmestrand buradan bence... Ah, durun, aklıma gelmişken.. 
diye yeniden sözünü kestim. Bana lütfen bir parça tütün verir misiniz, az bir 
şey? 
Adam tütünü verdi, candan teşekkür ettim, ayrıldım. Tütünü kullanmadım, hemen 
cebime soktum. Adam gözlerini hala benden ayırmıyordu, bir şeyden 
şüphelenmişti belki de! Yürüsem de, dursam da bu kuşkulu bakışı üzerimde 
hissediyordum. Bu adamın takibinden kurtulmak istedim, geri döndüm, yanına 
gittim: 
İğneci! dedim. 
Yalnız bu kelime: İğneci... Başkaca hiçbir şey. Bunu söylerken de yüzüne 
baktım dik dik; bakışlarındaki korkunçluğu da hissettim, ona bir başka 
dünyadan bakıyordum sanki. Bu sözü söyledikten sonra bir an öylece durdum. 
Sonra tekrar istasyon meydanına doğru yürümeye başladım. Adam hiç sesini 
çıkarmamış, sadece gözlerini benden ayırmamakta devam etmişti. İğneci mi? 
Birden durdum. Evet, bu his bende ansızın uyanmamış mıydı: bu sakat adama 
daha önce de rastladığım hissi? Ben ona Graensen’de güneşli bir sabah vakti 
rastlamıştım, yeleğimi rehine verdiğim gün. O zamandan bu yana yıllar, yıllar 
geçmişti sanki; bana öyle geliyordu. 
Uman caddesine açılan çarşı meydanının köşesinde bir evin duvarına dayanmış, 
düşünürken birden irkildim, kaçmak istedim, kaçamayınca kaskatı, diktim 
gözlerimi önüme, utancımdan başımı yere eğdim, yapılacak hiçbir şey 
kalmamıştı: Komutanla yüz yüze gelmiştim. 
Alabildiğine hoyratlaştım, dikkatini üzerime çekmek için duvardan bir adım 
öne çıktım hatta. Ben bunu kendimi acındırmak için değil, kendimi maskara 
etmek, teşhir direğine çekmek için yaptım; sokağın ortasına serilmek, 
Komutandan rica etmek geçti içimden: Çiğne beni, bas suratıma! Selam bile 
vermedim. 
Komutan bende bir kaçıklık olduğunu sezdi anlaşılan: adımlarını biraz 
yavaşlattı. Onu durdurmak için: Size bir yazı getirecektim, ama istediğim 
gibi olmadı henüz. dedim. 
Öyle mi? dedi. Tamamlayamadınız mı? 
Hayır, daha bitiremedim. 
Fakat Komutanın gösterdiği yakınlık karşısında gözlerim yaşarmıştı, kuvvet 
kazanabilmek için sertçe öksürdüm. Komutan burnundan soludu, yüzüme baktı. 
Şu sıralarda geçinecek paranız var mı? dedi. 
Yok! diye cevap verdim. O da yok. Bugün hala ağzıma lokma koymadım, fakat... 
Allah korusun, hiç olur mu, sokaklarda açlıktan öleceksiniz, be kuzum! dedi. 
Hemen elini cebine soktu. Utanç duygusu içimde o anda uyandı, sendeledim, 
yine duvara dayandım, tutundum; Komutanın cüzdanını karıştırmasına bakıyor, 
tek söz söyleyemiyordum. Bana bir on kron uzattı. Bir yandan da tekrarladı: 
Hiç olur mu, açlıktan öleceksiniz! 
Kekeleyerek itiraz ettim, parayı almadım hemen: Çok ayıp bu benim yaptığım... 
Hem çok fazla bu... 
Çabuk olun! dedi, saatine baktı. Ben treni bekliyordum, sesi geliyor. 
Parayı aldım, sevinçten kötürümleşmiştim, hiçbir şey demedim, teşekkür bile 
etmedim. 
Bunun için üzülmeyiniz. dedi Komutan son olarak, 
Ben sizin yazacağınızı biliyorum, onun karşılığı; 
Yürümeye başladı. 
Beş on adım uzaklaşmıştı ki birden yardımına teşekkür etmediğimi hatırladım. 
Yetişmek istedim, ilerleyemiyordum ki! Ayaklarım kımıldamıyor, her 
davranışımda yıkılır gibi oluyordum. Komutan uzaklaştıkça uzaklaştı. 
Vazgeçtim, peşinden seslenmeyi düşündüm, cesaret edemedim; sonunda yine de 
cesaretlenip bir iki seslendimse de o artık çok uzaklaşmış bulunuyor, sesim 
çok zayıf çıkıyordu. 
O gitti, ben kaldım; peşinden baktım, sessizce ağladım. Böyle bir şey 
hayatımda ilk defa! dedim kendi kendime. Bana on kron verdi! Geri döndüm, 
onun durduğu yerde durdum. hareketlerini tekrarladım. Banknotu yaşlı 
gözlerime tuttum, önüne arkasına baktım, küfretmeye, gelişigüzel küfretmeye 
başladım: Elimde tuttuğum on kron içindi bu küfürler. Bir süre sonra belki de 
çok, çok sonra; çünkü ortalıkta ses seda tamamıyla kesilmişti. kendimi Tomte 
caddesinde 11 numaralı evin önünde bulup şaşırdım. Ben burada bir gün, 
arabasına bindiğim bir arabacıyı atlatmıştım; binanın ön kapısından içeri 
dalıp arka kapısından çıkmıştım da beni kimseler görmemişti. Bir an durup 
kendime geldikten sonra, kapıdan ikinci defa girdim, doğruca yolculara yemek 
ve oda veren yere gittim. Yatacak yer istedim, bana hemen bir yatak 
gösterdiler. 
Salı. 
Güneş ve sessizlik; nefis ve aydınlık bir gün. Kar kalkmıştı; her taraf 
hayatla kaynaşıyordu; sevinç, neşeli yüzler, gülüşler, gülümseyişler. Havuz 
fıskiyelerinden su demetleri, güneşten altın, mavi gökten mavi kemerler 
kurarak yükseliyorlardı... 
Ayrılmak bilmediğim, Komutanın on kronu sayesinde rahat ettiğim, Tomte 
caddesindeki odadan öğleye doğru çıktım; şehre daldım. Keyifliydim çok; bütün 
bir öğleden sonra en işlek caddelerde gezindim, insanları seyrettim. Saat 
daha yediye gelmemişti, St. Olaf meydanına gittim, 2 numaralı evin 
pencerelerine yukarı baktım gizlice. Bir saat sonra onu görecektim! Bütün bu 
süre içinde hatif ve zevkli bir korku yaşayarak gezindim. Ne olacaktı şimdi? 
Merdivenlerden inince ne yapacaktım? Bonsuvar, Matmazel mi demeli, yoksa 
sadece gülümsemeli miydim? Gülümsemekle yetinmeye karar verdim. Saygıyla 
eğilip selamlayacaktım tabii.. 
Bu kadar erken hazırlandığım için biraz utandım, ardından  oracıktan 
uzaklaştım; bir zaman Karl Johan caddesinde gezindim. Gözüm Üniversite 
saatindeydi hep. Sekiz olunca Üniversite caddesinden geri döndüm. Yolda 
birkaç dakika gecikebileceğim hatırıma geldi, adımlarımı mümkün mertebe 
açtım. Ayağım fena ağrıyordu, ama başkaca bir rahatsızlığım yoktu neyse. 
Havuz basında yerimi aldım, uzun uzun soludum. Epey zaman durdum orada; 2 
numaralı evin camlarına yukarı baktım, ama o görünmüyordu. Beklerdim, acelem 
yoktu ya; belki de bir engel çıkmıştı. Beklemeye devam ettim. Olup bitenler 
rüya değildi ki; ilk buluşmamız bir kuruntu muydu; ateşler içinde kavrulduğum 
o geceki karşılaşmamız? Ümitsizlik içinde bunu düşünmeye, içimde bir şüphenin 
belirdiğini hissetmeye başladım. 
Hu! dedi bir ses, arkamda. 
Bu hafif sesi duydum; yavaş adımların yaklaştığını da duyuyor, ama arkama 
dönmüyor, sadece önümdeki büyük basamağa bakıyordum. 
Bonsuar! dedi ses, daha sonra. 
Gülümsemeyi unuttum, şapkamı bile çıkaramadım hemen: onun bu taraftan gelişi 
beni şaşırtmıştı. 
Çok beklediniz mi? dedi, koşmuş da yorulmuş gibi, hızlı nefes aldı. 
Hayır, az önce geldim! diye cevap verdim. Hem beklemiş olsam bile ne çıkar? 
Bu yandan geleceğinizi hiç düşünmemiştim. 
Annemi bir tanıdığımıza kadar götürdüm; bu gece annem evde yok! 
Yaa! dedim. 
Yürümeye başlamıştık. Sokağın köşesinde bir polis, durmuş bize bakıyordu. 
Fakat nereye gidiyoruz? dedi ve durdu. 
Nereye derseniz, siz nereye isterseniz! 
Uf, insanın tek başıma karar vermesi çok zor. 
Sustuk... 
Sırf bir şey söylemiş olmak için: Pencerelerinizde ışık yok! dedim, Aa, 
tabii! diye cevap verdi, canlı bir sesle. Hizmetçi de izinli. Ben evde 
yalnızım. 
Durduk, 2 numaralı evin pencerelerine baktık, ikimiz da ilk defa görüyormuşuz 
gibi. 
Yukarıya, size çıkamaz mıyız? diye sordum. Ben, eğer isterseniz, hep eşikte 
otururum... 
Fakat heyecandan titremiş, bu kabalığıma çok pişman olmuştum. Ya gücendi de 
beni bırakıp giderse? Ya kendisini bundan böyle görmeme izin vermezse? Ah, ne 
kadar da akılsızım. Ümitsiz, vereceği cevabı bekledim. 
Ne diye eşikte oturasınız! dedi. 
Eve girip yukarıya çıktık. 
Karanlık sofada elimden tuttu, bana yol gösterdi. Susmanız için sebep yok, 
konuşsanıza! dedi. Odaya girdik. Işık yakarken lamba değil, bir mum, mumu 
yakarken hafifçe güldü: Ama bakmayın yüzüme! dedi. Uf, utanıyorum. Fakat ben 
bunu bir daha yapmam. 
Neyi bir daha yapmazsınız? dedim. 
Şeyi... uf, hayır, Allah saklasın... Ben sizi bir daha hiç öpmeyeceğim. 
Yapmayacağınız şey bu mu? dedim, gülüştük. Elimi uzattım ona doğru, yana 
kaydı, masanın öte taratma kaçtı. Bakıştık bir müddet; ikimizin arasında mum 
yanıyordu. Sonra yüzünden tülü, başından şapkasını çıkardı. Bu işleri 
yaparken de, parıldayan gözlerini benden ayırmıyor, hareketlerimi kollayarak 
kendisini yakalamama mani olmak istiyordu. Tekrar bir hamle yaptım, halının 
üzerinde sendeledim, düştüm; yaralı ayağım beni artık taşımak istemiyordu. 
Gayet mahcup ayağa kalktım. 
Hay Allah, ne diye bu kadar kızardınız! dedi. Fakat ne aksilik! 
Evet. aksilik işte! 
Tekrar kovalamacaya başladık. 
Siz topallıyorsunuz galiba? 
Biraz topallıyorum belki, ama çok az! 
Geçende bir parmağım sakatlanmıştı, şimdi de ayağınız. Her şey de sizi 
buluyor. 
Birkaç gün önce, hafif, çiğnendim. 
Çiğnendiniz mi? Yine sarhoş muydunuz? Allah’ım, sana sığındım, bu ne hayat, 
kuzum! işaret parmağıyla tehdit etti, ciddileşti. Oturalım! dedi. Hayır, kapı 
yanına değil; çok çekingensiniz; oraya siz, oraya ben buraya, şimdi oldu... 
Üff, çekingen insanlar ne zor! Onların yanında her şeyi bizim yapmamız, bizim 
söylememiz lazım; bize hiç de yardım etmezler. Şimdi siz mesela elinizi 
iskemlemin arkasına dayayabilirsiniz, bunu sizin akıl etmeniz lazım, öyle ya! 
Ben böyle bir şey söyledim mi inanmamış gibi gözlerinizi açıyorsunuz. Evet, 
cidden, kaç kere farkına vardım bunun; işte şimdi yine yaptınız. Fakat beni 
inandırmaya kalkışmayın, çok alçakgönüllüyüm diye! Hani sarhoştunuz da beni 
evime kadar takip etmiştiniz, o vakit kabalığınız üstünüzde idi oldukça; laf 
atmış, maskaraca sözlerinizle beni taciz etmiştiniz: Kitabınızı düşürdünüz. 
Matmazel, cidden kitabınızı düşürdünüz, Matmazel! Hahahay! Tüh, hiç size 
yakışır mı? 
Kendimden geçmiş oturuyor, ona bakıyordum. Kalbim, küt küt atıyor, 
damarlarımda kan ılık ılık akıyordu. Tekrar bir aile yuvasında oturmak, 
saatin tiktaklarını dinlemek, kendi kendimle değil de genç, canlı bir kızla 
konuşmak, öylesine doyulmaz bir hazdı ki! 
Niçin konuşmuyorsunuz? 
Ne kadar tatlısınız! dedim. Büyülediniz beni; şu anda ta gönlümden 
büyülendim. Elimden ne gelir? Siz çok tuhaf bir kızsınız, siz... 
Gözlerinizden bazen öyle bir ışık taşıyor ki, ben hiç böyle gözler görmedim, 
çiçeklere benziyor. Ne? Hayır, hayır, çiçeklere değil belki de, şeye... Ben 
size öylesine vuruldum ki, her şey boşuna. İsminiz ne sizin? Ama artık 
söyleyin sahiden, isminiz ne? 
İsminiz ne? Allah’ım, az kaldı yine unutuyordum. Ben dün hep size bunu 
sormayı düşünmüştüm. Evet, yani bütün gün değil tabii; ben sizi dün bütün gün 
düşünmedim şüphesiz. 
Biliyor musunuz, ben ne ad taktım size? Ben size Ylajali diyorum. Hoşunuza 
gitti mi bu isim? Çok akıcı...  
Ylajali mi? 
Evet. 
Yabancı bir isim mi bu? 
Yo, hayır! 
Evet, fena değil! 
Uzun konuşmalardan sonra birbirimize isimlerimizi söyledik. Kanepede ta 
yanıma oturdu, iskemleyi ayağıyla itti. Tekrar sohbete koyulduk. 
Bu akşam tıraş da olmuşsunuz! dedi. O gecekinden biraz daha iyicesiniz, ama 
bu fark gayet az, zannetmeyiniz ki... Hayır, geçen sefer cidden çok perişan 
bir haliniz vardı. Üstelik parmağınızda o pis paçavra, öyle iken benimle ille 
de bir yere gidip şarap içmek istemiştiniz. 
Aa, ne münasebet! O gece kılıksızdım diye mi gelmek istemediniz benimle? 
Yoo! diye cevap verdi, önüne baktı.  
Hayır, vallahi onun için değil. Bunu düşünmedim bile. 
Dinleyin! dedim. Siz hiç şüphe yok, istediğim gibi yaşamak, giyinmek benim 
elimdedir sanıyorsunuz, değil mi? Fakat nerede, ben fakirim, çok fakir. 
Yüzüme baktı. 
Sahi mi? diye sordu. 
Evet, öyle! 
Sustuk... 
Ah, Allah’ım, ben de sizin gibiyim. dedi, başının masum bir hareketiyle. 
Deli dolu konuşması, ufak tefek münasebetsizlikleri, gevezelikleriyle tam 
orta seviyeden bir Kristiania kızı olmasına rağmen her sözü beni mestediyor, 
şarap damlaları gibi içime vuruyordu. Ben bir şey söylerken başını hafif yana 
eğerek konuşuyor, soluklarını hemen hemen yüzümde hissediyordum. 
Biliyor musunuz dedim. Ben... Ama sakın kızmayın... Dün gece yatınca kolumu 
sizin için uzattım... Şöyle... Sanki siz koluma yatmışsınız gibi. Ve öyle 
uyudum. 
Sahi mi? Ne güzel! 
Sustuk... 
Ama bunu her zaman yapamazsınız, çünkü... 
Her zaman yapamaz mıyım? 
Hayır, zannetmiyorum. 
Benden her şey umulur. dedim, göğsümü kabarttım, Sonra da kolumu vücuduna 
doladım. 
Sahi mi? diye cevap verdi sadece. 
Beni bu derece terbiyeli sanması camım sıkıyor, onuruma dokunuyordu; 
doğruldum, cesaretimi topladım, elini tuttum. Fakat usulca çekti elini, 
benden uzaklaştı biraz. Cesaretimi kaybettim yine, utandım, pencereye baktım. 
Bu halimle öyle zavallıydım ki, bir şeyler ümit etmeye imkan göremiyordum. 
Ona o zaman rastlasaydım, iyi günlerimde, henüz insana benzerken, param bolca 
iken rastlasaydım, durum başka oturdu. Kendimi çok düşmüş, kolu kanadı 
kırılmış hissediyordum. 
Bakın. İşte yine! dedi. En ufak bir kaç çatıklığı sizi korkutmaya kafi! İnsan 
sizden biraz uzaklaştı mı hemen boynunuzu büküyorsunuz... 
Çapkınca güldü, yüzüne bakılmasına o da tahammül edemiyormuş gibi gözlerini 
yummuştu. 
Yeter artık! dedim, Şimdi görürsünüz siz! 
Kollarımı omuzlarına doladım. Bu kız aklım mı kaçırmıştı? 
Beni bu kadar toy mu zannediyordu? Ha ha! Peki, ben bilirdim yapacağımı... 
Arkamdan miskin dedirtmeyecektim kimseye. Madem bir cesarete bakıyordu, o 
halde. 
Kim demiş bende hiç iş yok diye! 
Sessizce oturuyor, gözlerini hep yumulu tutuyordu; ikimizde konuşmuyorduk. 
Sıkıca sarıldık. 
öptüm. 
Kendimde değildim artık, saçma sapan bir iki şey söyledim, güldü sözlerime.  
Birden aklını başına topladı, çok ileri gittiğini anlar gibi oldu; biraz 
doğruldu. Şaşkınlığı gizlemek için yine omzuma dökülmüş saçlardan bahsetmeye 
başladı. 
Saçlarınız neden böyle dökülüyor? 
Bilmem. 
Tabii çok içiyorsunuz ve belki de... Hım, hadi söylemeyeyim Utanmanız lazım! 
Sizden bunu hiç ummazdım. Daha bu yaşta saçsız kalmışsınız. Lütfen anlatır 
mısınız bana nasıl yaşadınız! Eminim ki korkunç bir hayat ! 
Fakat doğruyu söyleyin, anlıyorsunuz ya, kaçamak yok! Benden bir şey 
saklayacak olursanız, ben hemen anlarım yüzünüzden. Anlatın haydi! 
Ah, öyle bitkindim ki! Rol yapacağıma, bütün bu didinmelerle kendime eziyet 
edeceğime sessiz sakin otursam da onu seyretsem ne iyi olurdu. Hiçbir iş 
gelmiyordu elimden, ben bir paçavra olmuştum artık. 
Başlayın! dedi. 
Fırsatı ganimet bildim, her şeyi anlattım, sadece doğruyu anlattım. 
Olduğundan kötü göstermedim hiçbir şeyi; onu kendime acındırmak da değildi 
maksadım; hatta bir gece beş kron çaldığımı da söyledim. 
Ağzı açık oturuyor, sararmış, ürkmüş, parıltılı gözlerinde şaşkınlık, 
dinliyordu, işi tatlıya bağlamak, verdiğim hüznü dağıtmak istedim; dikildim 
yerimde: 
Ama atlattım. dedim. Hepsi geçti, artık kapatalım bu bahsi, şimdi her şey 
yolunda... 
Fakat ürkmüştü çok. Allah’ım, sana sığındım! dedi sadece ve sustu. Bu cümleyi 
kısa aralıklarla birkaç kere tekrarladı; arada hep susuyordu. Allah’ım, sana 
sığındım! Şakalaşmaya başladım, gıdıklamak için böğrünü tuttum, göğsüme doğru 
kaldırdım kızı, hayli mutluydu. Kendimi bir çapkın gibi gösterseydim acaba 
daha mı çok sevecekti beni?.. Aptallığın lüzumu yok. Sadece cesur olmak 
gerekiyordu! Kızı tuttuğum gibi, işte öyle, kanepeye yatırdım; direnmek 
istedi, hayretle yüzüme baktı. Hayır... ne yapıyorsunuz? dedi. 
Ne mi yapıyorum ? 
Hayır... hayır, olmaz... 
Olur. olur... 
Hayır, anlamıyor musunuz? diye bağırdı; Sonra, da şu ikinci sözleri ilave 
etti: Siz delisiniz galiba. 
Elimde olmadan durdum: 
Bunu ciddi mi söylüyorsunuz? 
Tabiо, öyle acayip bir haliniz var ki! Ya peşime düştüğünüz gün! Demek o gün 
siz sarhoş değildiniz?  
Hayır. Ben o gün aç da değildim, az önce yemek de yemiştim. 
Daha fena ya! 
Sarhoş mu olaydım istiyorsunuz? 
Evet... Öf, sizden korkuyorum ben! Allah’ım, bırakın beni canım! 
Düşündüm. Hayır, bırakamazdım; bıraksam çok şey kaybederdim. Akşamın bu geç 
saatinde bir kanepe üzerinde gevezeliğin sırası mı? Böyle bir zamanda mırın 
kırın etmek ha! Bütün bunların utangaçlıktan ileri geldiğini bilmesem hadi 
neyse! Toyluğun lüzumu yok! Sus bakalım, bırak bu saçmalığı! 
Kız şiddetle direniyordu, sırf utangaçlıktan olamazdı bu; o derece kuvvetli 
direniyordu. Kaza ile olmuş gibi, mumu devirdim, mum söndü; kız ümitsiz 
mukavemetine devam ediyordu, hafifçe inledi hatta. 
Kalktı, titreyen elleriyle mumu yeniden yaktı; kanepede arkama yaslandım, 
hiçbir şey yapmadım. Ne olacaktı şimdi? Kendimi çok fena hissediyordum. 
Bakışları duvara, saate gitti, irkildi: 
Ayy, hizmetçi naredeyse gelir! dedi. İlk sözü bu oldu. Bu sezdirişi anladım, 
ayağa kalktım. Giyinecekmiş gibi mantosunu aldı, fakat düşündü, mantoyu 
yerine bırakıp şömineye gitti. Solgundu, telaşı gittikçe arıyordu. Bana 
kapıyı gösteriyor gibi olmasın diye: Babanız asker miydi? dedim. Bir taraftan 
da gitmeye hazırlandım. 
Evet, askerdi; nereden biliyorsunuz? 
Bildiğimden değil, aklıma geldi, söyledim. 
Garip şey! 
Öyle. Bazen böyle sezişlerim olur benim. Bu da bendeki delilik alametlerinden 
biri... 
Hemen yüzüme baktı, ama hiç cevap vermedi. Varlığınım ona azap çektirdiğini 
hissettim, kısa kesmek istedim. Kapıya doğru yürüdüm. Şimdi beni bir daha 
öpmeyecek miydi? Elini olsun uzatmayacak mıydı? Durup bekledim. Gidiyor 
musunuz? diye sordu, hala şöminenin yarımda duruyordu. 
Cevap vermedim. Küçülmüş, şaşırmıştım; bir şey söylemeden yüzüne baktım. Ben 
ne yapmıştım ki! Gitmek üzere oluşum, ona hiç tesir etmiyordu; benim için 
birdenbire sanki yok olmuştu; ona veda etmeme yarayacak bir şey, tesirli, 
derin bir söz, ona dokunacak, onda belki de saygı uyandıracak bir söz aradım. 
Kesin kararımın tam tersine olarak, mağrur ve soğuk değil de yaralı, 
tedirgin, gücenik bir halde, adeta önemsiz şeylerden bahsetmeye başladım; 
istediğim sözü bulamayınca düşüncesizliğe vurdum işi; tekrar nutuk çekmeye, 
kitapların dilini konuşmaya başladım: 
Neden düpedüz, açıkça git artık demiyorsunuz? diye sordum. Evet, neden? 
Çekinmeye değer mi? Bana hizmetçinin neredeyse eve döneceğini 
hatırlatacağınıza doğrudan doğruya söyle deseniz: Artık uzaklasın buradan, 
çünkü ben şimdi annemi almaya gideceğim, ama bana yolda arkadaşlık etmenizi 
istemiyorum... Siz bunu düşünmediniz mi? Yoo, yoo, düşündünüz, ben bunu hemen 
anladım. Leb demeden leblebiyi anlarım ben; siz daha mantonuzu alıp da sonra 
yine bırakınca verdim ben hükmümü. Dedim ya, sezgilerim vardır benim, Hem 
aslımı ararsak bunun, delilikle öyle pek ilgisi olmasa gerek. 
Fakat, ne olur, affedin. Ağzımdan kaçtı bu söz! dedi. 
Ama hala yerinden kımıldamıyor, yanıma gemliyordu. 
Yılmıyordum, sözlerime devam ettim. Boyuna söylüyor; onu sıktığımı, 
sözlerimin bir tekinin bile ona tesir etmediğini düşünerek azap duyduğum 
halde yine de bitirmiyordum konuşmamı: İnsan deli olmasa bile biraz hassas 
bir kalbe sahip olabilir, pekala, öyleleri vardır ki ufak tefek şeyler onları 
yaşatır da sert bir söz onları öldürür. Ben öyleyim işte. Mesele şu: 
fakirliğim bendeki bazı vasıfları o derece keskinleştirmiştir ki, bunlar 
benim başıma adeta dert açar, evet, ne çare böyle bu! Ama faydaları da vardır 
bunun, bazı hallerde bunların bana yardımları dokunur. Fakir aydın, zengin 
aydından çok daha kuvvetli görür. Fakir, attığı her adımda etrafına bakınır, 
insanlardan işettiği her kelimeyi şüpheyle dinler; her adım onun düşünce ve 
duygularına böylece bir vazife, bir iş yüklemiş olur. Onun kulağı deliktir, 
duygusu ince; o tecrübelidir, ruhu yanık yaralarıyla doludur... 
Uzun uzadıya ruhumdaki bu yaralardan bahsettim. Fakat konuşmam uzadıkça onun 
da telaşı artıyordu; sonra da, ümitsiz ve perişan, birkaç kere: Allah’ım, sen 
bilirsin! dedi, ellerini ovuşturdu. Ona işkence ettiğimi görüyor, ona azap 
çektirmek istemiyor, ama yine de çektiriyordum. Nihayet en gerekli şeyleri 
kalın çizgilerle söylemiş olduğuma kanaat getirdim; meyus bakışları dokundu 
bana: 
Gidiyorum, hemen gidiyorum! dedim. Elimin kapı tokmağında olduğunu görmüyor 
musunuz? Hoşça kalın, hoşça kalın! Size iki kere hoşça kalın dedikten, 
gitmeye kesin karar verdikten sonra, bari bir şey söyleyin bana. Sizden 
tekrar görüşmemizi bile rica etmiyorum, çünkü bu size azap vermek olur; ama 
söyleyin bana: beni neden rahat bırakmıyorsunuz? Ben size ne yaptım? Ben size 
mani olmuyorum, değil, mi ? Artık beni hiç tanımıyormuşsunuz gibi niçin 
birden bire yüz çevirdiniz benden? Siz şimdi beni eskisinden de beter 
ettiniz, hiç bir şey bırakmadınız bande... Fakat Allah’ın ben yine de deli 
değilim. Çok iyi biliyorsunuz biraz düşünseniz, şu anda hasta değilim ben. 
Gelin, elinizi verin bana! Yahut müsaade edin de ben sizin yanınıza geleyim! 
Olur mu? Size bir kötülük yapmam, yalnız bir an önünüzde diz çökeyim, yalnız 
bir an olur mu? Hayır, hayır, vazgeçtim, çünkü görüyorum, korkuyorsunuz, 
hayır gelmem, işitiyor musunuz? Allah’ım, neden böyle korkuyorsunuz? Yerimden 
bile kımıldamıyorum ki! Şuracıkta halının üzerinde bir dakika diz çökmek 
isterdim, şuracıkta, ayaklarınızın dibinde, şu kırmızı kısım üzerinde. Fakat 
korktunuz, bunu hemen gözlerinizden anladım, onun için sessizce duruyorum. 
Rica ettim, ama bir adım bile atmadım değil mi? Şimdiki gibi kımıldamadan 
durdum, önünüzde diz çökmek istediğim yeri, halıdaki kırmızı gülü gösterirken 
de kımıldamadım. Parmağımla bile göstermedim, işaret bile etmedim, sırf sizi 
korkutmamak için; sadece başımı uzatıp baktım şöyle. Siz pekala anladınız, 
hangi gülü göstermek istediğimi; ama orada diz çökmeme izin vermediniz, 
benden korkuyorsunuz, bana yakın olmaya cesaretiniz yok. Bana deli demeye 
vicdanınız nasıl razı oldu, anlamıyorum. Değil mi, buna artık siz de 
inanmıyorsunuz değil mi ? Yazındı o, çok zaman önce, o vakit delirmiştim ben: 
çok fazla çalışıyor, düşüncelere bir daldım mı yemek zamanlarını unutuyordum. 
Her Allah’ın günü, düşünmeliydim, fakat hep unutuyordum. Tanrı şahidim 
sözlerimde yalan yok! Şuradan şuraya sağ gidemeyeyim, yalan söylüyorsam!.. 
Görüyorsunuz ya, günahıma giriyorsunuz. Paraca darda idim de ondan mı, hayır! 
Kredim var benim, geniş ölçüde kredim; İngebret’den, Gravesen’den 
alabilirdim. Cebimde çok zaman bol param da olurdu, yine de yiyecek almazdım, 
unuturdum çünkü. Anlıyorsunuz ya! Ne bir şey söylüyor, ne bir cevap 
veriyorsunuz; şöminenin yanından ayrılmıyorsunuz; durmuş, gitmemi 
bekliyorsunuz... 
Acele yanıma geldi, elini uzattı bana. Kuşkuyla yüzüne baktım, içinden 
gelerek mi yapmıştı bunu; yoksa sırf beni başından savmak için mi? Kolunu 
boynuma doladı, gözlerinde yaşlar vardı, öylece duruyor, yüzüne bakıyordum. 
Dudaklarını uzattı, inanamadım, besbelli bir fedakarlıktı yaptığı; sadece bu 
işe son vermek için bir çare. 
Bir şey söyledi: ‘Sizi yine de seviyorum! galiba. Çok yavaş, belli belirsiz 
söylemişti; belki de ben iyi işitemedim, belki de tam bu değildi söylediği; 
fakat göğsüme bıraktı kendisini, iki kolunu da bir müddet boynumda sarılı 
tuttu; iyice yetişebilmek için ayaklarının uçunda yükseldi, hatta ve öylece 
durdu. 
Bunun zoraki bir yakınlık olmasından korktum, sadece: Şimdi ne kadar 
güzelsiniz! dedim. 
Başka bir şey demedim. Çekildim, kapıyı açtım, geri geri giderek çıktım 
dışarı. Ve o içerde kaldı. 
 
 
 
Kış bastırmıştı; sert ve nemli bir kış; kar yok gibi bir şey; sisli, 
karanlık, çok uzun bir gece; bütün hafta şöyle güzel bir rüzgar bile esmedi. 
Sokaklarda havagazı hemen bütün gün yanıyor, insanlar sisten yine de 
birbirlerine çarpıyorlardı. Bütün sesler, kilise çanlarının yankısı, fayton 
beygirlerinin çıngırakları, insan ve nal sesleri, hepsi içice bu koyu havada 
boğuk ve gömülü duyuluyordu. Hafta haftayı takip ediyor, hava hiç 
değişmiyordu. 
Ben hep Vaterland da kalıyor, yoksulluğuma rağmen barınmak imkanı bulduğum bu 
yolcu pansiyonuna gittikçe daha çok bağlanıyordum. Param çoktan bitmişti; ama 
buna hakkım varmış, burası benim kendi evimmiş gibi hala orada kalıyordum. 
Otelci kadın henüz bir şey dememişti, fakat borcumu ödeyemeyişim beni 
üzüyordu. Böylece üç hafta geçti. 
Birkaç günden beri tekrar yazmaya başlamıştım; ama ortaya, memnun 
kalabileceğim bir yazı çıkaramıyordum bir türlü. Her zamankinden fazla 
uğraştığım, gece gündüz çabaladığım halde şansım el vermiyor, neye başlasam 
fayda etmiyor, bahtım beni boşlamış bulunuyordu. 
Üst katta, yabancılara verilen en iyi odada oturuyor, yazmaya orada 
çalışıyordum. Paramın olduğu, ödeyebileceğimi gösterdiğim o ilk akşamdan beri 
burada hiç rahatsız edilmiyordum. Bütün bu zaman zarfında er geç bir makale 
yazıp kiramı, başka borçlarımı ödeyebileceğim ümidiyle yaşıyor, bu yüzden 
şevkle çalışıyordum. Hele başladığım yazılardan biri vardı ki, çok şeyler 
umuyordum ondan: Bir kitabevinde çıkan bir yangın üzerine bir alegori, manası 
derin bir düşünce idi bu. Olanca gayretimle işleyip, verdiği paraya karşılık 
olarak Komutana götürmek istiyordum. Bu defa cidden bir kabiliyete yardım 
ettiğini görmeliydi Komutan. Onun bu günü göreceğinden hiç şüphe etmiyordum; 
iş ilhamın gelmesine bakıyordu. Hem ilhamın birazdan gelmeyeceği ne malum? 
Bir mani yoktu ki! Otelci kadın bana her gün biraz yiyecek, sabah akşam 
birkaç dilim tereyağlı ekmek veriyor, sinirliliğim de hemen hemen geçmiş 
bulunuyordu. Yazarken ellenme paçavralar sarmaya lüzum kalmamıştı artık; üst 
kattaki pencerelerimden, başım dönmeksizin, aşağıya, sokağa bakabiliyordum. 
Her bakımdan çok daha iyiydim şimdi; bu durumda alegorik yazımı hala 
tamamlayamayışım, bayağı tuhafıma gidiyordu. Anlamıyordum, nasıl oluyordu bu 
iş. 
Nihayet günün birinde anlayabildim; ne kadar zayıf düşmüş olduğumu, beynimin 
ne kadar gevşek, miskin çalıştığını. O gün otelci kadın, elinde bir hesap 
pusulası, yukarıya, odama gelmişti; hesabı kontrol etmemi rica etti. Bu 
hesapta bir yanlışlık var! dedi. Benim defterdekini tutmuyor, ama hatayı ben 
bir türlü bulup çıkaramadım. 
Hesabı gözden geçirmeye oturdum; kadın da karşımda oturuyor, bana bakıyordu. 
Bu yirmi kalem dökümü önce yukardan aşağı, sonra da aşağıdan yukarıya 
topladım, yekun aynı çıktı. Kadına baktım: hemen önümde oturuyor, vereceğim 
cevabı bekliyordu. Aynı anda kadının gebe olduğunu fark ettim; dikkatimden 
kaçmadı bu; alıcı gözüyle de bakmamıştım hani. 
Yekun doğru! dedim. 
Hayır, her sıraya ayrı ayrı bakınız cevabını verdi. 
Bu kadar tutmaz, eminim! 
Sıra ile her satırı kontrole başladım: iki ekmek 25, bir lamba camı 18, sabun 
20, tereyağı 32... Bu dökümleri incelemek için öyle fazla zekaya lüzum yoktu, 
ufak bir bakkal hesabıydı bu, karışık falan değildi hiç. Ve ben canla bağla 
hatayı bulmaya çabalıyor, ama bulamıyordum. Birkaç dakika bu rakamlarla 
boğuştuktan sonra ne yazık ki beynimde her şeyin birbirine karışmaya 
bağladığını hissettim; artık alacakla vereceği ayırt edemez oldum, karman 
çorman ettim hepsini. Derken ansızın satırların birinde durdum: 3,5/16 Mark 
peynir 16. Kafam birden bire durdu, gözlerimi aptal aptal peynire diktim, 
bakakaldım! öyle berbat bir yazı ki! dedim ümitsiz. Ya Rabbi sen bilirsin, 
burada 5/16 peynir yazılı. Ha ha, hiç olacak şey mi bu? Siz de bir kere görün 
hele! 
Kadın, Yok, o öyle yazılır. diye cevap verdi. Baharlı peynir o. Hayır, bir 
yanlış yok orda, 5/16, beş lot yani... Evet, anlıyorum. diye sözünü kestim, 
ama aslında artık hiçbir şey anlamıyordum. 
Hesabı yeni baştan tamamlamaya çalıştım; birkaç ay önce olsaydı bir iki 
dakika içinde hemen çözerdim bu bilmeceyi. Ter döküyor, olanca gücümle bu 
esrarengiz rakamı inceliyor, işin sırrını anlamak istiyormuşçasına düşünceli 
düşünceli gözlerimi kırpıştırıyordum; ama vazgeçmek zorunda kaldım. Bu beş 
onsluk peynir canıma okumuşta; alnımın gerisinde bir şey çatlamış gibiydi 
adeta. 
Yine de hesabetmekle meşgulmüşüm hissini vermek için dudaklarımı 
kıpırdatıyor, arada sırada sayılardan birini yüksek sesle söylüyordum. 
Satırlardan aşağı teker meker yuvarlandığım halde bu benim, yavaş yavaş 
ilerleyerek sonuca yaklaştığım zannını uyandırıyordu. Kadın oturuyor, 
bekliyordu. Nihayet: Eh! dedim. Baştan sona bir bir gözden geçirdim hesabı. 
Bence hiç hata yok. 
Yok mu? cevabım verdi kadın. Sahiden yok mu?  
Fakat bana inanmadığım pekala görüyordum. Birdenbire sözlerime, bana karsı 
bir küçümseme edası, evvelce ondan hiç duymadığım bir kayıtsızlık ifadesi 
karışmıştı. Benim belki de kesirli hesap yapmaya alışık olmadığımı söyledi; 
hesabı iyice kontrol ettirmek için bu işlerden anlayan birini bulacağım 
bildirdi. Bunları hiç de utandırıcı bir tarzda söylemedi, hayır, düşünceli ve 
ciddi söyledi. Kapıya yanaştı, gidiyordu, yüzüme bakmaksızın şunu da ilave 
etti: 
Sizi meşgul ettim, kusura bakmayın! 
Kapıdan çıktı. 
Az sonra kapı yine açıldı, kadın tekrar içeri girdi; anlaşılan ancak koridora 
kadar gitmiş, oradan geri dönmüştü. Sahi! dedi. Darılmayınız ama, siz buraya 
geleli dün üç hafta oldu, demin onu düşündüm. Kalabalık bir aile geçindirmek 
kolay değil; ne çare ben burada kimseyi veresiye oturtamam... 
Sözünü kestim: ‘Size evvelce de söylediğim gibi bir makale hazırlıyorum. 
dedim. Biter bitmez paranızı alacaksınız. Müsterih olun. Öyle ama bu makale 
bir türlü bitmeyecek mi? 
Ne münasebet! Ola ki bugün, yahut belki bu gece ilham gelir, yazarım. Bu gece 
gelmesi pekala mümkün, o takdirde yazım en geç çeyrek saatte hazırdır. 
Görüyorsunuz ya, başkalarının işine benzemez benim işim; ben oturup da bir 
günde şu kadar iş çıkaramam, anım beklemeye mecburum, ilhamın ne zaman 
geleceğim, şu gün, şu saatte diye kimseler söyleyemez; belli olmaz saati. 
Kadın gitti. Ama güveni, hiç şüphe yok fena sarsılmıştı. Tek başıma kalır 
kalmaz yerimden fırladım, kahrımdan saçlarımı yoldum. Hayır, benim için artık 
cidden hiçbir kurtuluş ümidi yoktu, hiçbir kurtuluş ümidi!.. Beynim iflas 
etmişti! Artık bir küçük peynir parçasının tutarım bile hesaplayamadığıma 
göre bütün bütün bunamış mıydım ben? Fakat kendime böyle sorular 
sorabildiğime bakılırsa aklımı kaybetmiş olabilir miydim? Hatta, hesapla 
didişirken kadının gebe olduğunu, gün gibi aşikar farketmemiş miydim? Bunu 
bilmeme sebep yoktu, bunu bana kimse söylememiş, aklıma kendiliğinden 
gelmişti. Ben bunu kendi gözlerimle görmüş, ümitsizlik içinde kıvranırken, 
5/16 yi hesaplarken hemen anlamıştım. Bunu nasıl izah edebilirdim kendime? 
Pencere kenarına gittim, dışarı baktım; pencere Vognmand caddesine bakıyordu. 
Kaldırımda birkaç çocuk oynuyordu, fakir, kılıksız birkaç çocuk... 
Birbirlerine boş bir şişeyi atıyor, bağrışıyorlardı. Ağır ağır bir yük 
arabası geçiyordu; göç zamanı dışında ev değiştiren sürgün bir ailenin 
eşyaları herhalde. Bunu hemen o anda düşündüm. Arabada yatak takımları, 
mobilyalar vardı: Güve yeniği yataklar, komodinler, kırmızı boyalı üç ayaklı 
iskemleler, paspaslar, eski demirler ve tenekeler vardı. Bir küçük kız, daha 
yavru, sümüklü burnuyla pek de çirkin bir şey, yükün tepesinde oturuyor, 
düşmemek için morarmış zavallı elleriyle sıkı sıkı tutunuyordu. Çocukları 
yatırdıkları iğrenç, ıslak bir bez parçasına oturmuş, aşağıya, boş şişeyi 
birbirlerine atan çocuklara bakıyordu... 
Bütün bunları gördüm, olup bitenleri anlamakta zorluk çekmiyordum. Ben 
pencere kenarında durmuş, bunları seyrederken otelci kadının hizmetçisinin de 
odama bitişik mutfakta şarkı söylediğini duyuyor, bu bildiğim bir melodi 
olduğu için bir yanlış yapacak mı diye de dikkatle dinliyordum. Kendi 
kendime, aptal bir insan bütün bunları inceleyemez, dedim. Herkes kadar benim 
de aklım vardı çok şükür. Birden aşağıda, sokaktaki oğlanlardan ikisinin 
kavgaya tutuştuklarım gördüm. Bu küçüklerin birini tanıyordum, otelci kadının 
oğlu. Birbirlerine ne söylediklerim işitmek için penceremi açtım; derhal bir 
sürü çocuk pencerenin altına birikti; hepsi de ümitle yukarıya bakıyorlardı. 
Ne bekliyorlardı? Aşağıya, kendilerine bir şey atmamı mı? Kurumuş çiçekler, 
bir kemik parçası, sigara izmaritleri; ağızlarına takabilecekleri, yahut 
onları eğlendirecek herhangi bir şey mi? Çocuklar, yüzleri soğuktan morarmış, 
boyuna pencereme, yukarı bakıyor, iki düşman da bu arada hala çekişiyorlardı. 
Bu çocuk ağızlarından büyük, ıslak canavarlar gibi koca koca kelimeler 
taşıyor, belki de limanda öğrendikleri korkunç hakaretler, tayfa küfürleri 
boşalıyordu. Kavgaya öyle dalmışlardı ki, ne olduğunu anlamak üzere otelci 
kadının sokağa fırladığım bile görmediler. 
Boğazıma sarıldı! diye izah etti kadının oğlu. Soluğum kesildi birdenbire 
Sonra yüzüme karşı haince sırıtan küçük hasmına dönerek kudurmuş gibi 
haykırdı: 
Defol git, Babil öküzü, sen de! Boğazını sıkmayı gösteririm ben sana, bitli 
orospu çocuğu! Vallahi, gelirsem senin... 
Ve anası, daracık sokağı karnıyla dolduran bu gebe kadın, kolundan kavrayıp 
götürmek istediği bu on yaşındaki oğlana cevap verdi: 
Hist! Keş sesini! Küfrediyorsun ha! Yıllarca kerhanede kalmış gibi bu ağzın 
ne senin! Gir içeri! 
Girmeyeceğim işte! 
Gir diyorum! 
Hayır, girmem! 
Yukarda pencere önünde duruyor, annedeki öfkenin arttığım görüyordum; bu 
iğrenç sahne sinirlerimi fena halde bozmuştu; tahammül edemedim, aşağıya 
oğlana seslendim; biraz yukarıya, yanıma gelmesini söyledim. Sırf onları 
rahatsız edip bu sahneye son vermek için iki kere seslendim; ikincisinde var 
kuvvetimle bağırdım adeta; kadın şaşırmış arkasına döndü, yukarıya bana 
baktı. O anda kendini topladı, hışımla baktı bana, hakim bir bakışla baktı, 
sonra azarlayan bir hatırlayışla oğluna döndü. Benim duyabilmem için sesini 
yükselterek şunları söyledi: 
Tüh, utan, utan, millet bize bakıyor, rezil, sen de! İşte böyle, dikkat 
ettiğim hiçbir şeyi kaçılmıyordum, en ufak ayrıntıyı bile. Zihnim 
alabildiğine uyanıktı; en küçük şeyi hassasiyetle benimsiyor, hepsini oluş 
sırasına göre aklımdan bir bir geçiriyordum. Aklımda bir bozukluk olamazdı şu 
halde. Hem artık ne diye olsundu? 
Dinle, bak! Biliyor musun, nedir? dedim birdenbire. Sağda solda çok dalaştın, 
hep aklına taktın kancayı, bunu kendine dert edindin; artık paydos bu 
salaklıklara! Her şeyi böyle inceden inceye tetkik etmek, senin kavradığın 
gibi kavramak hiç delilik alameti olur mu? Bu haline gülesim geliyor benim, 
emin ol, gülünmeyecek şey de değil hani. Aslında herkesin başına gelebilir 
bu; en basit bir meseleye saplanıp kalabilir insan. Mühim değil, sadece 
tesadüf. Dedim ya, gülmeli senin bu haline. Gelelim. şu bakkal hesabına, o 
8/16 fukara peynirine gelince, bu peynire bu ismi takmalı bence Ha ha, ama 
ne, karanfilli, kara biberli peynir! o peynire gelince en zeki insan bile 
onun karşısında aptalladır, sadece kokusu bile insanı çileden çıkamaya 
kafi... Böylece bu baharlı peynirin ileri tutar yerini bırakmadı... Bana 
yenebilecek bir şey verin kuzum! 5/16 tereyağı verin daha iyi! Bakın, o zaman 
iş değişir! 
Yaptığım nüktelere sinirli sinirli güldüm, çok hoş buldum bunları. Hayır, 
hiçbir şeyim yoktu, aklımda hiçbir bozukluk yoktu. 
Kendi kendime konuşarak odada gezindikçe neşem de artıyor, kahkahayla 
gülüyor, kendimi müthiş keyifli hissediyordum. Böyleydi nitekim kafamı 
çalışabilir hale getirmek için sırf bu kısa neşeye, tasalardan uzak herhangi 
bir şevk anma muhtaçtım adeta. Masaya oturdum, alegori üzerine çalışmaya 
koyuldum, iyi gidiyordu, nice zamandır bu ilk defa. Çabuk ilerlemiyordu, ama 
yazabildiğim az bir şey, gözüme pek mükemmel göründü. Yorulmadan bir saat 
çalıştım da. 
Derken bir kitabevindeki bir yangını anlatan bu alegorinin çok önemli bir 
noktasına gelip takıldım. Bu noktaya öyle büyük bir değer veriyordum ki o ana 
kadar yazdıklarınım hepsi bunun yanında hiç kalıyorlardı. Yananların kitaplar 
değil de beyinler, insan beyinleri olduğu düşüncesine çok derin bir mana 
vererek şekillendirmeye çalışıyor, bu yanan beyinlerle tıpkı bir 
Bartholomaeus gecesi oluşturmak istiyordum. Birden kapım hızla açıldı, 
içeriye rüzgar gibi otelci kadın girdi. Eşikte bile durmadı, odanın ortasına 
kadar geldi. Hafif, kısık bir feryat kopardım; bir yumruk yemiştim sanki. 
Ha, bir şey mi dediniz? diye sordu. ’Bir yolcu geldi, bu odayı ona vermek 
zorundayız. Siz bu gece aşağıda bizim yanımızda yatarsınız. Eh, size orada da 
bir yatak veririz. Kadın, cevabımı falan beklemeden, düpedüz, masadaki 
kağıtları toplamaya, karma karışık etmeye başladı. 
Neşem bir anda uçup gitmişti; kızdım, üzüldüm, hemen ayağa kalktım. Masanın 
üstünü toplamasına seyirci kaldım, hiç sesimi çıkarmadım, tek söz söylemedim. 
Kadın bütün kağıtlarımı elime tutuşturdu. 
Başkaca bir şey yapamazdım, odadan çıktım. İşte bu canım dakikanın da canına 
okunmuştu! Daha merdivenlerde yeni yolcuyla karşılaştım; ellerinin üstünde, 
iri, mor çapa dü0ğmeleri olan genç bir adam! Omzunda bir gemici bavulu bir 
hamal, peşinden geliyordu. Gelen yabancı, bir gemiciydi, şüphesiz, yani bir 
gece kalıp gidecek geçici bir yolcu; benim odamda daha çok kalmazdı bu adam. 
Ben belki de hemen yarın, adam yarın giderse, tekrar mutlu dakikalarımdan 
birine kavuşabilirdim. Ben daha beş dakikalık bir ilham bekliyordum, bu ilham 
geldi mi yangın yazısı tamamlanacaktı. Kadere boyun eğmem gerekiyordu şu 
halde... 
Ailenin oturdukları yere ben daha hiç ayak basmamıştım; bu biricik odada 
kadın, kocası, kadının babası ve dört çocuk barınıyor, gece gündüz hep bir 
arada yaşıyorlardı. Hizmetçi kız mutfakta kalıyor, orada yatıp kalkıyordu, 
istemeye istemeye yaklaştım, kapıyı vurdum, cevap veren olmadı, ama içerde 
konuşulduğunu duyuyordum. 
Ben içeri girince kadın kocası hiç sesini çıkarmadı, selamıma karşılık bile 
vermedi; kendisini zerrece ilgilendirmezmişim gibilerden kayıtsızca baktı 
söyle, o kadar. Bir adamla iskambil oynuyordu, ben bu adamı aşağıda limanda 
görmüştüm. Pencere camı dedikleri hamal. Bir emzik çocuğu yatakta kendi 
kendine bir şeyler söylüyordu; ihtiyar adam, kadının babası bir sedir yatakta 
büzülmüş oturuyor, göğsü yahut karnı ağrıyormuş gibi başını öne doğru 
eğiyordu. Saçları bembeyazdı, o iki büklüm haliyle sinmiş de kulaklarını 
dikmiş duruyordu. Maalesef bu gece için burada barınmama müsaadenizi rica 
edeceğim. dedim adama. 
Bunu karım mı söyledi? diye sordu 
Evet. Odamı başkasına verdi. 
Adam sözümü cevapsız bırakıp yine iskambillerine daldı. 
Bu adam her Allah’ın günü kimi bulursa onunla iskambil oynar, bir şeyine de 
değil, sırf vakit öldürmek, bir şey yapmış olmak için oynardı. Başka hiç iş 
görmez, tembel bacaklarının müsaadesi nispetinde yerinden kımıldar, diğer 
yandan karısı merdivenleri paldır küldür inip çıkar, her tarafa yetişir, 
oteline yolcu toplayabilmek için çırpınırdı. Liman işleriyle, hamallarla 
anlaşmıştı; getirdikleri her müşteri için onlara komisyon verir, ara sıra bu 
liman işçilerinin, otelinde gecelemelerine de müsaade ederdi. Yeni yolcuyu 
alıp getiren de bu Pencere camıydı şimdi.  
Çocuklardan ikisi içeri girdi. Sıska, çilli, sokak kızı suratlı iki küçük 
kız; üstleri başları perişandı pek. Az sonra otelci kadın da geldi. Ona, gece 
nerede yatacağımı sordum. Uzatmadan: Hep beraber bizimle burada yatarsınız! 
cevabını verdi. Yahut dışarıda sofadaki sedirde; nerede isterseniz! Kadın 
bana bu cevabı verirken odada geziniyor, çeşitli şeylerle meşgul oluyor, onu 
bunu düzeltiyor, yüzüme bakmıyordu. 
Verdiği cevap karşısında sindim, kapı yanında durdum, büzüldüm; hatta odamı 
bir geceliğine başkasına bırakmak benim için bir zevkmiş gibi davrandım; 
kadını kızdırmamak, olur ya büsbütün kapı dışarı edilmemek için memnun bir 
tavır takındım mahsus. Dedim ki:  Öyle ya, bir kolayı bulunur elbet! Ve 
sustum. 
Kadın hala odada dönüp duruyordu. 
Hem size şunu da söyleyeyim, veresiye yatak, yemek verecek kadar zengin 
değilim ben. Bunu size evvelce de söyledim. 
Evet ama, Madam yalnız şu bir iki gün için, yazım tamamlanıncaya kadar. diye 
cevap verdim. O zaman size beş kron da üste vereceğim, memnuniyetle! 
Fakat kadın bu yazıya inanmıyordu şüphesiz; bunu onun yüzünden anlıyordum. 
Ama çalım satamıyor, sırf bu ufak hakaret yüzünden evi bırakıp gidemiyordum. 
Çekip gidersem beni bekleyen şeyin ne olduğunu biliyordum. 
Aradan birkaç gün geçti. 
Sobasız sofa çok soguk olduğu için ben hala içeride ailenin yanında kalıyor, 
geceleri de yine o odada yerde yatıyordum. Yabancı denizci hala odamda 
oturuyor, kolay kolay da gideceğe benzemiyordu, öğle üstü kadın içeriye 
girdi, adamın bir aylık peşin verdiğini söyledi. Adam gitmeden önce 
dümencilik imtihanına girecekmiş, şehirde bunun için oyalanıyormuş. Kadının 
sözlerini dinledim, odayı ebediyen kaybetmiş olduğumu anladım. 
Sofaya çıktım, oturdum; biraz bir şey yazabilmek şansı varsa bu iş ancak 
burada, bu sessizlikte yapılabilirdi. Alegori, artık zihnimi kurcalamıyordu, 
ben şimdi yeni bir tasuvvurun peşindeydim, mükemmel bir fikirdi bu: bir 
perdelik bir piyes yazmak istiyor, Haç işareti isimli bu piyesin konusunu 
ortaçağdan alıyordum. Hele eserin kahramanını iyice tasarlamıştım: mabette 
günah işleyen muhteşem ve mutaassıp bir fahişe. Günahlarını zayıflık veya 
azgınlığından değil, gökyüzüne karşı nefretinden işliyor, kürsünün dibinde, 
basının altında kürsü örtüşü, bu işi sırf gökyüzüne karşı duyduğu 
küçümseyişten ötürü yapıyordu. 
Zaman geçtikçe bu tip bana daha kuvvetle tesir ediyordu. Sonunda gayet canlı, 
tam istediğim gibi, gözlerimin önünde belirdi. Vücudu kusurlu ve tiksindirici 
olacaktı; çok uzun boylu, çok zayıf, esmer. Attığı her adımda uzun 
bacaklarının parıltısı görünecekti eteklerinden. Kulakları kepçe gibi 
olacaktı. Kısacası güzel olmayacaktı, ancak zar zor yüzüne bakılabilir 
olacaktı. Onda beni asıl ilgilendiren şey, harikulade hayasızlığıydı, bile 
bile işlediği ölçüsüz günahlardı. Bu kadın beni cidden çok meşgul ediyordu; 
beynim bu garip yaradılış ucubesi tarafından yağmalanmıştı adeta. Tam iki 
saat kesiksiz bu dramı yazdım. 
Çok kere büyük zahmetlerle, bazen boşuna yazdığım, yazdıklarımı yırtmak 
zorunda kaldığım uzun aralıklarla bir yığın sayfanın hakkından gelmiş, on iki 
sayfa kadar başarmıştım ki yoruldum; soğuktan, yorgunluktan kaskatı kesildim, 
kalktım, sokağa çıktım. Zaten son yarım saatte odadaki çocukların 
gürültüsünden rahatsız da olmuştum; taş çatlasa bu durumda yazamazdım artık. 
Bunun için Drammen yolunda uzun bir gezinti yaptım, aksama kadar otele 
dönmedim, boyuna dramımın arkasını nasıl getireceğimi düşündüm. 
O gün otele dönmeden önce, basımdan şu olay geçti: 
Karl Johan caddesinde, ta aşağıda, hemen hemen istasyon meydanının orada bir 
kunduracı dükkanı önünde duruyordum. Ne diye tam da bu dükkanın önünde 
durduğumu Allah bilir! Vitrine bakıyor, ama o sırada ayakkabıya çok ihtiyacım 
olduğunu hiç de düşünmüyordum; zihnim buralardan çok uzakta, dünyanın başka 
bölgelerinde geziniyordu. Arkamdan konuşarak bir insan topluluğu geçiyor, ama 
ben ne konuştuklarım duymuyordum. Yüksek bir ses selam verdi: 
Merhaba! 
Matmazel’di selam veren. 
Dalgın: Merhaba! dedim. Kısa bir zaman yüzüne baktıktan sonra tanıyabildim 
onu. 
Ee, ne haber? diye sordu. 
İyilik, sağlık... Ne olsun? 
Demek yine Christie’nin yanındasınız? 
Christie mi? 
Bir gün bana Christie’ye muhasip olduğunuzu söylemiştiniz ya! 
Ha, eskiden! O adamla çalışmak imkansız; çok sürmedi. kendiliğinden kaldı o 
iş. 
Ne gibi? 
Şey, günün birinde bir yanlışlık yaptım... 
Sahtekarlık mı yani? 
Matmazel, düpedüz, sahtekarlık mı diye soruyordu. Hatta bunu aceleyle, 
merakla sormuştu. Yüzüne baktım, fena halde gücenmiştim, cevap vermedim. 
Beni teselli etmek için: Yahu aldırma, en mükemmel insanın basına gelebilir 
bu! dedi. Hala benim bir sahtekarlık yaptığımı sanıyordu. 
Neymiş en mükemmel insanın başına gelebilen? diye sordum. Sahtekarlık mı? 
Kuzum, yoksa siz benim böyle bir alçaklık yapmış olabileceğime sahiden 
inanıyor musunuz? 
Fakat azizim, siz kendiniz açıkça söylediniz ki...  
Başımı geri çevirdim, caddenin ilersine baktım. Bizden yana gelen kırmızı bir 
elbiseye ilişti gözlerim; bir erkeğin yanında yürüyen bir kadındı bu. Ben 
şimdi Matmazelle böyle bir konuşmaya dalmasaydım da adice şüphesinden dolayı 
ona gücenmeseydim, gücendiğim için başımı arkaya çevirmeseydim bu kırmızı 
elbise yanımdan geçip gidecekti de ben onun belki farkına varmayacaktım. Hem 
zaten bana ne? Bu elbise nedime Nagel’in elbisesi bile olsa bana ne?  
Matmazel boyuna konuşuyor, hatasın tamire çabalıyordu. Bense onu dinlemiyor, 
gözlerimi dikmiş, bize doğru yaklaşan kırmızı elbiseye bakıyordum, içimden 
bir heyecan dalgası geçti; kayıp giden, incecik bir saplanış. Dalgın dalgın 
mırıldandım, dudaklarımı kıpırdatmaksızın mırıldandım: 
Ylajali! 
O anda Matmazel de arkasına dündü, erkekle kadını gördü, bakışlarıyla 
selamladı onları. Ben selam vermedim, yahut verdim belki de. Kırmızı elbise 
Karl Johan caddesine yukarı geçti gitti, gözden kayboldu. 
Kızın yanındaki kim? diye sordu Matmazel.  
Görmediniz mi. Dük. Dük dedikleri adam. Kızı tanıyor musunuz? 
Eh, şöyle böyle. Siz tanımıyor musunuz? 
Hayır! diye cevap verdim. 
Bana çok candan selam verdiniz gibi geldi. 
Sahi mi? 
Değil mi yoksa? Garip şey! O da hep size baktı. 
Siz bu hanımı nereden tanıyorsunuz? diye sordum. 
Aslında pek tanımıyordu. Bütün bildiği son baharda bir geceye dayanıyordu. 
Geçenin geç saatinde şen, taşkın üç arkadaştılar, Grand Hötel’den 
dönüyorlardı, Cammermeyer’in orada bu yalnız kıza rastlamışlar, laf 
atmışlardı. Kız önce onları terslemiş, ama bu taşkınlardan biri, gözünü 
daldan budaktan esirgemeyen bir delikanlı kızın yüzüne karşı, sizi evinize 
kadar götürebilir miyim, diye sormuştu. Kılınıza dokunmam vallahi, sadece 
kapınıza kadar, evinize döndüğünüzden emin olmak için; yoksa beni bütün gece 
uyku tutmaz. Yürürlerken oğlan durmadan konuşmuş, sözün birini bitirip 
ötekine başlamış, isminin Waldemar Atterdağ olduğunu söylemiş, kendisini 
fotoğrafçı diye tanıtmıştı. Sonunda kız, gösterdiği soğukluktan yılmayan bu 
neşeli delikanlıya gülümsemek zorunda kalmış, neticede oğlan da kızı evine 
götürmüştü. Ee, sonra ne oldu? diye sordum, soluğumu kesip. 
Sonra mı? Orasını karıştırmayınız. O kibar bir kız! 
Bir an sustuk, o da, ben de. 
Vay canına, Dük müydü bu ? Neydi onun o hali ?’ dedi Matmazel düşünceli 
düşünceli. Ama bu adamla gezdikten sonra kıza kefil olamam doğrusu! 
Ben hala susuyordum. Eh, tabii, Dük gelirdi onun hakkından! Bundan bana ne? 
Ben ona bunca cazibesiyle birlikte saadetler diliyordum! Ve hakkında en kötü 
şeyleri düşünerek, onu çamurlara batmış görmekten adeta zevk duyarak kendimi 
teselliye çalıştım. Sadece, bu çiftin önünde şapka çıkarmış olmam canımı 
sıkıyordu, sahiden çıkardımsa şayet. Bu gibi kimselere ne diye şapka 
çıkarıyordum? Onun için deli divane olduğum yoktu artık, geçmiş ola. Hem 
artık güzel de değildi zerre kadar; kaybetmişti, boş ver, çağı geçmişti! 
Yalnız bana bakmış olması mümkündü hani; buna şaşmıyordum, belki de gönlünde 
bir pişmanlık duygusu kımıldamaya başlamıştı. Ama bunun için de dizlerine 
kapanıp onu deliler gibi selamlayacak değildim ya; hele son zamanlarda fena 
halde solmuş, tazeliğini kaybetmiş olduktan sonra! Kont’un olsundu, al da 
hayrını gör! Bulunduğu tarafa başımı bile çevirmeden mağrur ve çalımlı, 
önünden geçip gideceğim gün de gelirdi elbet! Bana dik dik baksa, üstelik kan 
kırmızı elbiseler bile giymiş olsa yapacaktım bunu, yapacaktım işte! Ha ha, 
bir zafer olacaktı bu! Ben bildiğim bensem dramımı geceleyin tamamlayacak, 
sonra da bir hafta içinde bu küçük hanıma önümde diz çöktürecektim. Bütün 
cazibesiyle, ha ha, olanca şirinliğiyle... 
Hoşça kalın! dedim kısaca. 
Ama Matmazel bırakmadı beni. Sordu: 
Peki, bütün gün ne yapıyorsunuz? 
Ne yapacağım, yazıyorum tabii. Ne yaparım başka? Benim geçimim bu. Şu sıra 
büyük bir dram üzerinde çalışıyorum, ismi Haç işareti, ortaçağa ait bir konu. 
Yok canım! dedi Matmazel ilgilenmiş, Eh, bir de başarırsanız... 
O bakımdan rahatım! cevabım verdim. Aşağı yukarı bir hafta sonra benden 
bahsedildiğim duyacaksınız.  
Ayrıldım. 
Otele gelince hemen kadını buldum, bir lamba rica ettim. Bu lamba çok 
önemliyidi benim için: Bu gece yatmayacaktım; dramım kafamda kıyametler 
koparıyor, sabaha kadar bir hayli yazabileceğimi umuyordum. Yine odalarına 
dönüp geldim diye surat astığını gördüğüm için, kadına bu ricamı ezile büzüle 
söyledim. Fevkalade bir piyes bitirmek üzereyim. dedim. Yalnız birkaç sahnesi 
kaldı. Daha henüz yeterli değil ama tiyatrolardan birinde oynanacağına bahse 
girerim. Eğer benden bu büyük lütfü esirgemez de... Fakat kadının lambası 
yoktu. Düşünüyor, ama bir yerde lambası olduğunu hiç de hatırlamıyordu. On 
ikiden sonraya kadar beklerseniz, mutfaktaki lambayı alabilirsiniz belki. 
Niçin gidip de bir mum almıyorsunuz? 
Sustum. Mum almaya on örem yoktu, bunu da biliyordu pekala, işte yine kolum 
kanadım kırılmıştı! Şimdi hizmetçi kız da aşağıya yanımıza inmiş, artık 
mutfakta değil bizimle birlikte odada oturuyordu. Yani mutfaktaki lambanın 
kullanıldığı yoktu şimdi. Bunu düşündüm, ama hiçbir şey söylemedim. 
Hizmetçi kız, birden bana: Demin saraydan geliyordunuz galiba! dedi. Öğlen 
yemeğini orada mı yediniz? Ve yaptığı nükteye kahkahayla güldü. 
Oturdum, kağıtlarımı çıkardım, şimdilik oracıkta biraz çalışmak istiyordum. 
Kağıtlarımı dizlerime koymuştum, zihnimin hiçbir şeyle karışmamağı için 
gözlerimi döşemeden ayırmıyordum, ama boşunaydı, boşuna, bir türlü 
ilerleyemiyordum. Kadının iki küçük kızı içeri girmişler, gürültü ederek bir 
kediyle oynuyorlardı; hemen bütün tüyleri dökülmüş hasta, acayip bir kediydi 
bu. Çocuklar üfledikçe gözlerinden sular sızıyor, bununun suyu aşağı 
akıyordu. Kadının kocası ve daha birkaç kişi masa başına çökmüşler, yüz bir 
oynuyorlardı. Yalnız kadın her zamanki gibi çalışıyor, dikiş dikiyordu. Bu 
kargaşalıkta yazamadığımı pekala görüyor, ama artık beni umursamıyordu; 
hizmetçi kız bana, öğle yemeğini sarayda mı yediniz, diye sorunca, 
gülümsemişti hatta. Bütün ev halkı bana düşman olmuştu. İstenmeyen bir insan 
muamelesi görmem için, odamı başkasına devretmiş olmak ayıbı kafi gelmişti 
sanki. Gözleri kestane rengi, saçları alnından, göğsü dümdüz, bu bodur sokak 
sürtüğü hizmetçi bile, akşamları yağlı ekmek dilimimi alırken, benimle alay 
ediyor. Sizin hiç Grand Hotel’e girdiğinizi görmedim de öğlen yemeklerinizi 
acaba nerede yiyorsunuz? diye soruyordu. Feci durumumu biliyordu şüphesiz; 
biliyor ve bildiğini bana göstermekten zevk duyuyordu. 
Aklım birdenbire bunlara takıldı, dramıma eklemeye tek replik bulamaz oldum. 
Tekrar tekrar deniyor, başaramıyordum. Beynimde acayip bir uğultu başlamıştı; 
sonunda talihime boyun eğdim, kağıtlarımı cebime büküp başımı kaldırdım. 
Hizmetçi hemen önümde oturuyordu, ona baktım, bu dar sırta, bu bir çift basık 
omuza baktım, daha gelişmemişlerdi bile. Bu kız neden bana saldırıyordu? 
Saraydan bile gelsem ona ne? Bunun ona bir zararı mı dokunurdu? Son günlerde 
bir sakarlık yapsam, merdivende sendelesem, yahut bir çiviye takılsa da 
ceketim yırtılsa pis pis gülüyordu. 
Daha dün sofada fırlatıp attığım müsveddeyi almış, dramımın bu bitmiş 
parçasını çalarak odada yüksek sesle okumaya herkesin önünde sırf benimle 
eğlenmiş olmak için yapmadığını bırakmamıştı. Ben onu hiçbir zaman 
gücendirmemiştim, ondan bir iş istediğimi de hatırlamıyordum. Aksine, 
akşamları, ona rahatsızlık vermemek için yer yatağımı kendim serip 
düzeltiyordum. Saçlarım dökülüyor diye de eğleniyordu benimle. Sabahları 
elimi yüzümü yıkadığım suda saçlar yüzüyor, o bunlarla da alay ediyordu. 
Ayakkabılarımın her yanı berbatlaşmış, hele bir tanesini ekmek arabasına 
ezdirdiğimden hayır kalmamıştı; hizmetçi ayakkabılarımı da alaya alıyordu. 
Allah mübarek etsin! diyordu. Sizi de, ayakkabılarınızı da! Şunlara bakın 
şunlara köpek kulübesi kadar kocaman! Hakkı vardı, çok eskimişti kunduralar; 
ama ben, hele bu sırada, yenilerini alabilecek durumda mıydım? 
Ben bunları düşünürken, hizmetçinin göze batan düşmanlığına bir mana 
veremezken, küçük kızlar yataktaki ihtiyarı kızdırmaya başladılar. 
Adamcağızın etrafında hoplayıp sıçrıyorlar, yaptıkları iş çok hoşlarına 
gidiyordu, ikisinin de ellerinde birer saman çöpü vardı, bu çöpleri adamın 
kulaklarına sokuyorlardı. Bir süre seyirci kaldım, karışmadım işlerine. 
İhtiyar, korunmak için parmağını bile oynatmıyordu; çöpü kulaklarına 
sokarlarken baş belalarına sadece kızgın kızgın bakıyor, çöpler kulaklarına 
girince de kurtulmak için başını silkeliyordu. 
Bu manzara karşısında gittikçe heyecanlanıyor, gözlerimi onlardan 
ayıramıyordum. Babaları iskambilden başını kaldırdı çocukların marifetine 
güldü, olayı oyun arkadaşlarına da gösterdi, ihtiyar neden kımıldamıyordu? 
Çocukları niçin kollarıyla geri püskürtmüyordu? Bir adım attım, yatağa 
yaklaştım. 
İlişmeyin! ilişmeyin! Kötürümdür o! diye seslendi kadının kocası. Ve ben, bu 
gece vakti kapı dışarı edilmek korkusundan, müdahale edersem adamı kızdırırım 
diye çekindiğim için, süklüm püklüm eski yerime döndüm, sükunetimi muhafaza, 
ettim. Aile işlerine burnumu sokup da yağlı dilimimi, yatacak yerimi ne diye 
tehlikeye sokacaktım? Yarı ölü bir ihtiyar uğruna aptallığın lüzumu yok! 
Duruyor, kendimi kaya gibi katı hissediyordum. 
Bacaksızlar eziyetlerine devam ediyorlardı, ihtiyarın başını oynatması 
çocukları kızdırmış, onlar da bu sefer saman çöplerini onun gözlerine, burun 
deliklerine sokmaya başlamışlardı. Kin dolu gözlerle çocuklara bakıyordu 
adamcağız; bir şey diyemiyor, kollarını kıpırdatamıyordu. Birden belden 
yukarı doğruldu, küçük kızlardan birinin suratına tükürdü, bir daha doğruldu, 
ötekinin suratına tükürdü, ama ikincide rast getiremedi. Babalarının, 
iskambilleri fırlatıp yatağa koştuğunu gördüm. Kıpkırmızıydı yüzü, haykırdı: 
Çocukların gözlerine tükürüyorsun ha seni domuz moruk seni! 
Fakat Allah aşkına, ona rahat verdikleri yok ki! dedim kendimi tutamayarak. 
Fakat hep kapı dışarı atılmak korkusunun esiriydim, hiç de öyle bağırarak 
söylemedim bu sözü; yalnız heyecanımdan bütün vücudum titriyordu. 
Adam bana döndü: 
Aa, şuna da bak! Vay canına, size ne bundan? Çenenizi tutun siz, işte o kadar 
söylüyorum; en iyisi budur sizin için! 
Fakat o anda kadının da sesi yükseldi, bütün eve hakaret yağdırıyordu: 
Ya Rabbi sana sığındım, siz topunuz delisiniz, kaçıksınız! diye bağırıyordu 
kadın. Burada kalmak istiyorsanız ikiniz de kesin sesinizi, anladınız mı? 
Serserileri barındırdığım, yedirdiğim yetmiyormuş gibi bir de gürültü, 
kıyamet odada. Ama yeter artık, yeter! Hişt! Susun bakayım çocuklar, silin 
burnunuzu, yoksa gelirim ha! Böyle adamlar da hiç görmedim ömrümde! Sokaktan 
gelirler, bitlerine merhem almaya metelikleri yok, sonra da gece yarısı hır 
çıkarıp ev halkını birbirine düşürürler, istemem ben böyle şey, anlıyor 
musunuz bu evden olmayanlar çeksin gitsin buradan. Ben kendi odam da sükunet 
istiyorum, anlaşıldı mı? 
Hiçbir şey söylemedim, ağzımı bile açmadım; yine kapı yanına oturmuş şamatayı 
dinliyordum. Hep bir ağızdan bağrışıyorlardı; hatta çocuklar ve hizmetçi 
kavganın neden çıktığını anlatmaya kalkışmışlardı. Dilimi yutmuş gibi 
davranırsam tekrar yatışabilirdi ortalık: hiç ağzımı açmazsam işler büsbütün 
sarpa sarmazdı şüphesiz. Hem ne söyleyebilirdim ki? Dışarısı kış değil miydi, 
hem sonra gece değil miydi? Masaya yumruk sallamanın, hadise çıkarmanın 
sırası mıydı? 
Aptallığın lüzumu yok! Ve ben sessizce oturuyor, bayağı kovulduğum halde 
çıkıp gitmiyordum evden. Tam bir vurdumduymazlık içinde renkli taş basmalı 
İsa tasviri asılı karşı duvara bakıyor, kadının bütün boşalışlarına karşı 
inatla susuyordum, 
Şayet beni istemiyorsanız, Bayan, ben mani olmam size! dedi oyunculardan 
biri. 
Dedi ve ayağa kalktı, öteki oyuncu da ayağa kalktı. Hayır, seni demek 
istemedim. Sen de değil! cevabını verdi kadın ikisine de. Kimi demek 
istediğimi söylerim ben, sırası gelince. Sırası gelince. Malum, anlaşılır kim 
olduğu... 
Kesik kesik konuşuyor, bana bu darbeleri küçük aralıklarla indiriyor, beni 
kastettiğini kafama iyice sokmak için uzattıkça uzatıyordu. Sakin ol! dedim 
kendi kendime. Sen yalnız sakin ol! Henüz gitmemi emretmedi, kesin olarak, 
açıkça söylemedi. Onuru bırak bir tarafa, zamansız gururu bırak! Tıka 
kulaklarını!.. Renkli taş baskısındaki İsa’nın saçları bir farklı yeşildi. 
Yeşil otlara benziyor, denebilirdi pekala: müstesna bir isabetle ifade 
edilirse, gür çayır otlarına. Ha ha, tam yerinde bir buluştu bu benim için: 
gür çayır otları... O anda zihnimde düşünceler birbirini çağırıyor, akıp 
gidiyorlardı. Yeşil ottan Kitabı Mukaddes’deki yere geçtim: 
Her ömür, tutuşturulmuş bir ot gibidir... Oradan her şeyin yanacağı mahşer 
gününe, oradan küçük bir uzaklaşma ile Lisbon zelzelesine geçtim; sonra da 
dökme pirinçten bir İspanyol tükürük hokkasına benzer bir şey belirdi 
zihnimde: 
Ylajali’nin evinde gördüğüm abanoz bir kalem sapını hatırladım. Öyle öyle, 
faniydi her şey! Tıpkı ateşlenmiş otlar gibi! Dört tahta ile bir kefende sona 
eriyordu... Matmazel Andersen, Büyük kapı, sağ kolda... 
Otelci kadının beni kapı dışarı atmaya kalkıştığı bu ümitsiz dakikada, benim 
zihnimden karmakarışık bunlar geçiyordu. 
İşitmiyor! diye bağırdı kadın. Gidin buradan diyorum size, anladınız mı? 
Allah belamı versin ki kaçık bu adam. Fakat artık defolun, gidin derhal! 
Kapıya baktım; gitmek için değil, hayır, hiç de gitmek için değil. Küstahça 
bir düşünce geçti zihnimden: kapıda bir anahtar olsaydı çeviriverecek, 
gitmeye mecbur kalmamak için kendimi ötekilerle birlikte odaya hapsedecektim. 
Tekrar sokaklara düşmekten dehşet duyuyordum. Ama kapıda anahtar yoktu, ayağa 
kalktım, artık hiç ümit kalmamıştı. 
O anda kadının sesine birdenbire adamınki karıştı. Şaşkın, durakladım. Daha 
demin beni tehdit eden adam, şimdi, gariptir, benden yana çıkıyordu. 
Gece vakti dışarı atamazsın. Bilirsin, cezası vardır. dedi. 
Cezası olup olmadığından emin değildim, ama vardı belki de; kadın düşündü 
hemen, yatıştı, bana artık bir şey söylemez oldu. Akşam yemeğinde önüme iki 
dilim yağlı ekmek bile koydu, ama ben almadım, adama karşı duyduğum 
minnettarlıktan dolayı almadım, karnımı dışarıda doyurduğumu bahane ettim. 
Sofaya gidip yatıyordum ki kadın peşimden geldi, kapıda durdu, gebe ve 
kocaman karnını çıkararak yüksek sesle: 
Ama bu son gece! dedi. Burada son defa uyuyacaksınız, bilmiş olun! 
Evet, evet! diye cevap verdim. 
Yarın bir çaresine bakar, iyice ararsam barınacak bir yer bulurdum. Neresi 
olursa olsun bir yer bulunurdu elbet. Hemen bu gece çekip gitmekten 
kurtulduğum için seviniyordum. 
Sabahın beşine, altısına kadar uyudum, uyandığımda ortalık henüz 
aydınlanmamıştı; ama yine de hemen kalktım. Soğuk yüzünden üstümdekilerle 
yatmıştım, daha bir şey giyinecek değildim. Otelci kadınla bir defa daha 
karşılaşmaktan korktuğum için biraz su içtikten sonra kapıyı sessizce açarak 
hemen sokağa çıktım. 
Sokaklarda gördüğüm tek canlı insan, gece nöbeti tutan bir polis oldu; az 
sonra da birkaç adam havagazı fenerlerini söndürmeye başladılar. Gayesiz 
yürüyordum. Kilise caddesine geldim, kale yoluna aşağı saptım, üşümüş ve 
uykulu... Uzun yürüyüşten dizlerimde, sırtımda, yorgunluk hissederek, sonra 
çok aç, bir kanepeye oturdum, uzun zaman hayal kurdum. Tam üç hafta var ki, 
sadece otelci kadının sabah, akşam verdiği yağlı ekmek dilimleriyle 
yaşamıştan; son yediğimden bu yana, işte şimdi tam yirmi dört saat geçmiş; 
midem yine fena halde kazınmaya başlamıştı; mümkün olduğu kadar çabuk, bu işe 
bir çare bulmalıydım. Bu düşüncelerle kanepede yeniden uyuyakaldım...  
Yakınımda konuşuyorlardı, beni bu konuşma uyandırdı. Biraz kendime geldikten 
sonra baktım gündüz olmuş, herkes ayakta, Kalktım, yürümeye başladım. 
Tepelerde güneş doğuyordu, gökyüzü beyaz ve inceydi. Kapalı, karanlık bunca 
haftadan sonra bu güzel güne kavuşmaktan duyduğum sevinçle bütün dertlerimi 
unuttum; bazı defalar bundan çok daha beter durumlarla karşılaştığımı 
hatırladım. Göğsüme vurdum, bir ufak türkü tutturdum yavaştan. Sesim öyle 
berbat çıkıyordu, öyle bozulmuştu ki, üzüntümden gözlerim yaşardı. Bu güzelim 
gün, ışıklarla yıkanan bu ak pak gökyüzü, bana pek dokundu; hüngür hüngür 
ağlayacaktım neredeyse. Adamın biri: Neniz var? diye sordu. 
Cevap vermedim, yüzümü herkesten gizleyerek hızlı hızlı yürüyüşüme devam 
ettim. 
Liman ambarlarının oraya vardım. Rus bandıralı, üç direkli bir gemi kömür 
boşaltıyordu; bordasında ismini okudum: Copegoro. Bu yabancı geminin 
güvertesinde olup bitenleri seyretmek, beni bir müddet oyaladı. Hemen hemen 
boşaltmıştı yükünü; gemide safra da vardı herhalde; bununla beraber su kesimi 
dokuz kademi buluyor, kömür hamalları ağır çizmeleriyle güvertede gidip 
geldikçe bütün gemi oyuk sesler veriyordu. 
Güneş, ışık, denizin tuzlu esintisi, bu hummalı neşeli çalışma, beni 
diriltti, kanıma canlılık, hareket sağladı. Birden hem oturur, hem de 
dramımdan birkaç sahne daha tamamlayabilirim diye düşündüm. Cebimden 
kağıtlarımı çıkardım. Bir rahibin sözlerini düzenlemeye çalışıyordum; şiddet 
ve hiddet dolup taşacaktı bu sözlerden; ama başaramıyordum. Rahibi geçtim, 
mabedin kutsallığına leke süren günahkar kadına hakimin söylediği hitabeyi 
yazmak istedim, yarım sayfa yazdım, durdum. Keli0melere istediğim ruhu 
veremiyordum. Çevremdeki iş güç, şarkılar, bocurgat gürültüleri, zincirlerin 
kesiksiz şakırtıları; ortaçağın dramını bir sis gibi sarması gereken uyuşuk, 
küflü havasına hiç gitmiyordu. Kağıtlarımı toplayıp kalktım. 
Ama yine de hızımı almış bulunuyor, bir aksilik çıkmazsa bir şeyler meydana 
getirebileceğimi açıkça hissediyordum. Oturabileceğim bir yerim olsaydı! diye 
düşündüm; fakat koca şehirde bir süre için gidip sığınabileceğim sakin bir 
yer bilmiyordum. Başka çarem kalmıyor, Vaterland pansiyonuna dönmem 
gerekiyordu. Bu düşünce belimi büküyor, kendime bunun imkansız olduğunu 
söylüyor, ama yine de yürüyor, yürüdükçe yasak eve yaklaşıyordum. Şüphesiz 
feci bir şeydi bu, itiraf ediyordum, bir yüz karasıydı hatta, cidden büyük 
bir yüz karası; evet ama, ne çare! Ben kibirli değildim zerre kadar; günümüz 
insanları içinden en az kibirlilerden birinin de kendim olduğumu rahatça 
söyleyebilirdim. Ve gittim. 
Sokak kapısının önünde durdum, tekrar düşündüm. Fakat ne olursa olsun 
denemeliydim! Hem olmayacak bir şey miydi sanki? Bir kere kaç saat için, 
sonra Allah korusun, bir daha buraya gelecek değildim ya! Avluya girdim. 
Avlunun bozuk düzen taşları üzerinde yürürken tekrar tereddüde düştüm, 
kapıdan dönüyordum neredeyse. Dişlerimi sıktım. 
Hayır, sahte gururun yeri değil! Daha da olmazsa Allaha  ısmarladık demeye, 
doğru dürüst veda etmeye, kusurumu bağışlatmaya geldiğimi söyler, özür 
dilerdim. Hol kapışım açtım. 
İçeri girince donup kaldım. Hemen önümde, ancak iki adım ötemde kadının 
kocası, şapkasız, ceketsiz duruyor, anahtar deliğinden odayı gözetliyordu. 
Eliyle sesimi çıkarmamamı işaret etti, yine delikten içeri baktı. Gülüyordu. 
Gelin! diye fısıldadı. 
Ayaklarımın ucuna basarak yaklaştım. 
Bakın! dedi, hafif ve canlı bir gülüşle güldü, İçeriye bakın. Hi hi! 
Yatmışlar! ihtiyara bakın! Görebiliyor musunuz ihtiyarı? 
Yatakta, tam da renkli taş basması İsa tasvirinin altında, karşımda iki 
siluet gördüm: otelci kadınla yabancı dümenci. Kadının bacakları karanlık 
yatakta beyaz beyaz ışıldıyordu. Ve öteki duvardaki yatağında kadının babası 
kötürüm ihtiyar oturuyor, önüne doğru eğilmiş, her zamanki gibi iki büklüm, 
kımıldayamadan onları seyrediyordu... Adama döndüm. Kahkahayla gülmemek için 
kendini zor tutuyor, parmaklarıyla burnunu sıkıyordu. 
İhtiyarı gördünüz mü? diye fısıldadı. Hay Allah, ihtiyarı gördünüz mü? Durmuş 
da seyrediyor! Adam yine anahtar deliğine eğildi. 
Pencere kenarına gidip oturdum. Bu sahne bütün düşüncelerimi insafsızca allak 
bullak etmiş, zengin ilhamımın canına okumuştu. Peki ama, bana ne? Adamın 
kendisi razı olduktan sonra, hatta bundan zevk aldıktan sonra benim bu işi 
kendime dert edinmem için sebep yoktu ki! İhtiyara gelince, ihtiyar ihtiyardı 
işte! Belki de bakmıyordu bile, oturmuş da uyuyordu belki! Hatta ölmüş 
olmadığı ne malum? O haliyle ölüp kalmış olsaydı şaşmazdım hiç. Bir vicdan 
rahatsızlığı duymuyordum. 
Yeniden kağıtlarımı çıkardım, eserimle ilgisi olmayan bütün düşünceleri 
zihnimden kovmak istedim. Hakimin konuşmasında bir cümlede kalmıştım: Tanrı 
ve kanun bana bunu emreder, hükema meclisi bana bunu emreder, kendi vicdanım 
bana bunu emreder... Kendi vicdanının ona neyi emrettiğini düşünmek üzere 
pencereden dışarı baktım. Odadan hafifçe bir gürültü geliyordu. Bu beni zerre 
kadar ilgilendirmezdi, zerre kadar. Hem ihtiyar ölmüştü, sabahleyin belki de 
saat dörde doğru ölmüştü. Şu halde bu gürültünün manası benim için sahiden de 
önemli değildi. Hay kör şeytan, hep oturmuş bunu ne diye dert ediyordum 
kendime? sakin ol! 
Kendi vicdanım bana bunu emreder... 
Ama her şey bana karşı birlik olmuştu. Adam, anahtar deliği basında hiç de 
sessiz durmuyordu. Arada bir tutuk kahkahasını doyuyor, omuzlarının 
sarsıldığını görüyordum; sokakta da zihnimi dağıtan işler oluyordu. Oğlanın 
biri karşı kaldırıma oturmuş, kendi kendine bir şeyler yapıyordu, dünyasına 
dalmıştı; birkaç kağıt şeridi birbirine bağlıyor, kimseciklere bir zararı 
dokunmuyordu. Birden ayağa fırladı, küfretmeye başladı. Geriye doğru gitti, 
bir adam gördü, kızıl saçlı boylu boslu bir adam. Adam birinci katta açık bir 
pencereden eğilmiş, çocuğun başına tükürmüştü. Çocuk öfkesinden kuduruyor, 
pencereye yukarı boyuna küfrediyor, adam da çocuğun yüzüne karşı gülüyordu. 
Belki baş dakika böyle geçti. Çocuğun ağlayışını görmemek için geri döndüm. 
Kendi vicdanım bana bunu emreder, ki...  
İlerlemem imkansızdı. Sonunda gözlerinim önünde kıvılcımlar çakmaya başladı, 
yazıp bitirdiğim kısımları da işe yaramaz buldum, rezil denecek kadar saçma 
sapan şeylerdi hepsi, insan nasıl olur da ortaçağda vicdandan bahsedebilirdi? 
Vicdan ancak dans hocası Shakespeare tarafından icat edilmişti; dolayısıyla 
benim bütün hitabem yanlış oluyordu. Peki ama, bu sayfalarda şu kadarcık 
olsun işe yarar bir şey yok muydu? Hapsine çabucak yeniden bir göz gezdirdim. 
şüphemin yersizliğini hemen anladım; fevkalade pasajlar bulmuştum, öyle uzun 
kısımlar vardı ki gayet orjinaldiler. İşe bir daha sarılmak, dramı sona 
erdirmek isteği, sarhoş eden bir ihtiras gibi gönlümü doldurdu. 
Yerimden kalktım, adamın öfkeli işaretine aldırmaksızın kapıya doğru yürüdüm. 
Kararım kesin, holden çıktım, üst katın merdivenlerini tırmandım, eski odama 
girdim. Dümenci yoktu nasıl olsa birazcık burada oturmaktan beni kim men 
edecekti? Eşyalarına dokunmaz, masasını bile kullanmazdım; kapının yanında 
bir iskemleye çöker, buna da eyvallah derdim. Sabırsızlanarak, kağıtlarımı 
derhal dizlerime yaydım. 
Birkaç dakika her şey yolunda gitti. Kafamda konuşmalar peş peşe sıralanıyor, 
ben, de durmadan yazıyordum. Sayfalar birbiri ardına doluyordu. Dolu dizgin 
ilerliyor, ilhamınım sarhoşluğuyla hafiften inliyordum, kendimden geçmiştim 
adeta. O dakikalarda işittiğim tek ses, kendi memnun iniltilerim oldu. Aklıma 
ayrıca çok da güzel bir fikir gelmişti. Dramımın belli bir yerinde bir kilise 
çanı çalmaya bağlıyacak, o da işe karışacaktı. Her şey fevkalade gidiyordu. 
Birden merdivende ayak sesleri duydum. Ürperdim, deliye döndüm, adeta. 
Tetikte, ürkek, uyanık, her şeyden korkarak, açlıktan heyecan içinde öylece 
oturuyordum; kulak kesilmiş, kurşun kalemim elimde, dışarısını dinliyor, 
artık tek kelime yazamıyordum. Kapı açıldı; aşağı odadaki çift, içeriye 
girdiler. 
Daha ben af dilemeye vakit bulamadan otelci kadın afallamış, şaşırmış bastı 
yaygarayı: Ya Rabbi sen bilirsin, sana sığındım, işte yine gelmiş, oturuyor! 
Affedersiniz! dedim, gerisini de getirmek istiyordum, ama imkan bulamadım. 
Kadın kapıyı ardına kadar açıp haykırdı: 
Derhal defolup gitmezseniz, Allah belamı versin, polis çağırırım. 
Ayağa kalktım. 
Size bir Allah’a ısmarladık demek istemiştim. diye mırıldandım. Sizi bunun 
için bekliyordum, hiçbir şeve elimi sürmedim, buracıkta şu iskemlede 
oturdum... Eh, ne çıkar! dedi dümenci. Canım, var mı zararı? 
Bırakın şu adamı! 
Merdivenleri inince aşağıda, beni mümkün olduğu kadar çabuk dışarı atmak için 
adım adım takip eden bu karnı burnunda karıya birdenbire müthiş hırslandım, 
bir an durdum, ağzım en adi hakaretlerle doluydu, bunları onun suratına 
fırlatmaya hazırlanıyordum. Ama tam zamanında aklımı başıma topladım, sustum. 
Yabancı adama karşı duyduğum minnettarlıktan dolayı sustum, adam kadının 
peşinden geliyordu, söyleyeceklerimi duyacaktı. Kadın hala peşimi bırakmıyor, 
durmadan hakaret yağdırıyor, diğer yanda attığım adımlarla birlikte benim de 
kızgınlığım arttıkça artıyordu. 
Avluya çıktık; ben çok yavaş yürüyor, hala kadınla çatışsam mı diye 
düşünüyordum. O anda duyduğum hiddetten kahrolmuşum; en korkunç şekilde kan 
dökmeyi, kadim bir anda ölü olarak yere serecek bir yumruk atmayı, karnına 
bir tekme savurmayı düşünüyordum. Sokak kapısından içeriye, bir uşak girdi, 
yanımdan geçerken bana selam verdi, selamını almadım. Arkamdaki kadına 
yöneldi, ona beni sorduğunu duydum, ama geri dönmedim. 
Kapıdan dışarı bir iki adım atmıştım ki uşak arkamdan yetişti, tekler selam 
verip durdurdu beni. Bana bir mektup uzattı. Hızla ve isteksiz, zarfı 
yırttım, zarftan kağıt para bir on kron çıktı; ne bir mektup, ne bir kelime. 
Adamın yüzüne baktım, sordum: 
Bu ne maskaralık? Kim gönderdi bunu? 
Bilmiyorum. dedi uşak. Bir hanım verdi. 
Öylece durdum. Uşak gitti. Parayı tekrar zarfa soktum, avucumda sıkıp 
buruşturarak geri döndüm, kapıdan doğru hala peşim sıra bakan kadına yürüdüm, 
parayı kadının suratına fırlattım. Hiçbir şey demedim, tek söz söylemedim. 
Yalnız, uzaklaşmadan önce, kadının, buruşmuş zarfı açıp içine baktığım 
gördüm... 
Ha ha, sahne diye buna derlerdi işte! Tek söz söylememek, bu bayağı kadına 
hitap etmemek, koca bir banknotu gayet sakin buruşturup buruşturup peşine 
düşenin ayaklarına atıvermek! Yaman bir sahne idi bu! Bu hayvanlara böylesi 
gerekirdi... 
Tomte caddesiyle istasyon meydanının kavşağına varacağım zaman sokak, 
gözlerimin önünde birdenbire fırıl fırıl dönmeye başladı; kafamın içi 
uğulduyordu, bir evin duvarına yıkıldım. Artık yürüyemiyor, eğri duruşumu 
düzeltip doğrulamıyordum bile. Duvara nasıl devrildimse öyle duruyor, şuurumu 
kaybettiğimi hissediyordum. Çılgınca, öfkem bu bitkinlik nöbetiyle daha da 
çoğaldı, ayağımı kaldırıp yere vurdum. Kuvvetimi toplayabilmek için mümkün 
olan her şeye başvurdum, dişlerimi sıktım, alnımı kırıştırdım. ümitsizce 
gözlerimi döndürdüm, sonunda faydasını da gördüm. Zihnim duruldu; çözülmek, 
ölmek üzere olduğumu anladım. Ellerimi uzattım, dayanarak kendimi duvardan 
kopardım sokak etrafımda hala dönüyordu. Hırsımdan hıçkırmaya başladım; 
ruhunum derinlerinde dermansızlığımla boğuşuyor, yere devrilmemek için mertçe 
dayatıyordum; yıkılmak istemiyor, ayakta ölmek istiyordum, iki tekerlekli bir 
yük arabası ağır ağır geçiyordu; arabada patates olduğunu gördüm, ama 
hırsımdan, inadımdan bunların patates değil lahana olduklarını iddia ettim; 
lahana bunlar, diye büyük büyük yeminler ettim. Ne söylediğimi kulaklarım 
işitiyordu... 
Vakit geçti. Bir merdiven basamağına çöktüm, boynumdaki alnımdaki terleri 
kuruladım, derin nefes aldım, kendimi sakin olmaya zorladım. Güneş batıyor, 
akşam oluyordu. Yeniden durumumu düşünmeye başladım. Açlık şirretliğini 
arttırmaya başlamıştı, birkaç saat sonra gece olacaktı yine. Henüz vakit 
varken bu işe bir çare bulmalıydı. Düşüncelerim tekrar, atıldığım pansiyon 
etrafında dolaşmaya başlamışlardı. Oraya asla dönmek istemiyor, ama orasını 
düşünmekten yine de kendimi alamıyordum. Aslında, beni kapı dışarı etmekte 
haklıydı kadın. Parasını ödemedikten sonra bir aileden beni yanlarında 
barındırmalarını nasıl bekleyebilirdim: 
Üstelik kadın bana ara sıra, yiyecek de vermişti; hatta dün kendisini o kadar 
kızdırdığım halde önüme iki dilim yağlı ekmek koymuş, iyi kalpliliğini 
göstermişti; çünkü bu dilimlere muhtaç olduğumu biliyordu. Şu halde hiçbir 
şeyden şikayete hakkım yoktu; basamakta otururken, hareketimden ötürü, kendi 
kendime kadından af dilemeye, yalvarıp yakarmaya başladım. Hele son defaki 
nankörlüğüme, parayı yüzüne fırlatmış olmama içimde acı bir pişmanlık 
duyuyordum... 
On kron! Bir ıslık çaldım. Uşağın getirdiği zarfı gönderen kimdi acaba? Bunu 
ancak o anda düşünebildim, durumu hemen kavradım. Acıdan, utançtan hasta, 
sesim kısık, birkaç kere Ylajali! diye mırıldandım başımı salladım. 
Karşılaştığımda yarımdan mağrurca geçip gitmeye, ona olanca kayıtsızlığımı 
göstermeye daha dün karar vermemiş miydim? Bunun yerine sadece onu kendime 
acındırmış, ondan bir merhamet sadakası koparmıştım. Hayır, hayır, hayır, 
alçalışlarımın sonu gelmiyordu bir türlü! Ona karşı bir kere olsun şerefli 
bir durumum olduğunu iddia edemezdim; alçalıyor, ne yana dönsem düşüyor, diz 
üstü çöküyor, yerin dibine geçiyor, şerefsizliğe batıyor, bir daha da asla 
yükselemiyordum. Bundan daha derini olamazdı artık! On kronu sadaka diye 
kabul etmek, veren gizli sahsa gerisin geri fırlatamamak, uzatılır uzatılmaz 
iki elle kapmak, bırakmamak, ruhun ta derinlerindeki tiksintiye rağmen kira 
karşılığı olarak kullanmak... 
Ben bu kronu ne yapıp yapıp tekrar elde edemez miydim? Otelci kadına gidip 
parayı geri almak, olacak şey değildi pek. Düşünürsem bir başka yolu 
bulunurdu bunun, kendimi iyice zorlayıp düşünürsem! Burada her zamanki gibi 
düşünmekle iş bitmiyordu; bütün varlığımla düşünmeli, bu on kronun bir 
çaresini bulmalıydım. Var kuvvetimle düşünmeye başladım. Saat dörttü aşağı 
yukarı, bir iki saat içinde dramımı bitirebilirsem tiyatro müdürüne 
gidebilirdim. Eserimi çıkardım, ne yapıp yapıp son üç, dört sahneyi de 
tamamlamak istiyordum. Düşünüyor, ter döküyor, baştan sona yazdıklarımı 
okuyor, ama ilerleyemiyordum. Aptallık etme, inadı bırak! diyordum. 
Gelişigüzel, çabuk bitirmek için, ilerlemek için aklıma ne gelirse kağıda 
geçiriyordum. Büyük dakikalarımdan bir yenisiyle baş başa olduğumu düşünmek 
istiyor, kendimi kandırıyor, göz göre göre aldatıyor, kelimeleri aramama hiç 
gerek yokmuş gibi bir çırpıda yazıyordum. Arada: Mükemmel: Bulunmaz şey! diye 
mırıldanıyor, durmadan yazıyordum. 
Ama, derken, son yazdığım replikler bana pek şüpheli göründü; ilk 
sahnelerdeki konuşmaların yanında sırıtıyorlardı. Rahibin sözlerinde hiç de 
ortaçağ yoktu üstelik. Kurşun kalemi dişlerinim arasında ısırdım, yerimden 
fırladım, eserimi yırttım, teker teker bütün sayfaları parçaladım. Şapkamı 
yere atıp ayağınım altında çiğnedim. Mahvoldum; diye mırıldandım. Baylar, 
bayanlar, ben mahvoldum! Böyle diyor da başka bir şey demiyor, bir yandan da 
şapkamı çiğniyordum.  
Birkaç adım ötemde bir polis durmuş, bana bakıyordu; sokağın ortasına 
dikilmiş, başka şeye değil, sadece bana bakıyordu. Basımı çevirince 
bakışlarımız karşılaştı; herhalde epey zamandır bakıyordu bana. Yerden 
şapkamı aldım, başıma geçirdim, yanına gittim. 
Biliyor musunuz, saat kaç acaba? diye sordum. Saatini çıkarmadan önce bir 
süre bekledi, gözlerini benden ayırmıyordu. 
Tam dört! dedi. 
Çok doğru! dedim. Tam dört, çok doğru! Bakıyorum, işinizin ehlisiniz, sizi 
unutmayacağım. 
Böyle deyip ondan ayrıldım. Bana son derece şaşmıştı; duruyor, ağzı açık, 
arkamdan bakıyor, saatini hala elinde tutuyordu. Hotel Royal’ın önüne 
vardığımda dönüp geriye baktım: hala aynı pozda duruyor, gözleriyle beni 
takip ediyordu. 
Ha hay, hayvanlara böyle muamele edilirdi işte. Edepsizliği sonuna kadar 
götürerek! Hayvanlara bu tesir eder, onları bu korkuturdu... Memnundum 
kendimden, çok memnun; 
bir şarkı parçası mırıldanmaya başladım. Heyecansız, acısız, ıstırapsız, bir 
rahatsızlık bile duymadan yürüyordum; bir tüy kadar hafif, çarşı meydanını 
geçtim, satış barakalarının orada geri döndüm. Kurtarıcı kilisesi önünde bir 
kanepeye oturdum. 
On kronu geri göndermişim, göndermemişim, ikisi de aynı kapıya çıkmaz mıydı 
sanki! Kabul ettiğime göre, bu para benim olmuştu; parayı yollayan muhtaç 
durumda değildi şüphesiz. Yüzde yüz bana gönderildiğine göre almam 
gerekiyordu, uşağa bırakamazdım ya! Aldığınım yerine başka bir on kron 
göndermek de imkansızdı. Şu halde yapılacak bir şey kalmıyordu. 
Çarşıdaki kaynaşmayı seyrederek zihnimi önemsiz şeylerle oyalamayı denedim; 
fakat yapamıyor, hep de on kronu düşünüyordum. Sonunda yumruklarımı sıktım, 
içerledim. Parayı geri gönderecek olursam onu kırmış olurum, dedim; o halde 
niçin yapayım bu işi? Ben her şeye karşı üzerime düşen vazifeyi yapmak, 
başımı gururla sallayıp hayır, teşekkür ederim, demek istiyordum. Şimdiyse 
bunun neye varacağım görüyordum, işte yine sokaklardaydım Elime bulunmaz 
fırsat geçtiği halde sıcak barınağımı bırakmış, gururum yüzünden daha ilk 
kelimede parlamış, on kronu sağa sola savurduğum gibi basıp gitmiştim... 
Yerimden olduğum, tekrar müşkül durumlara düştüğüm için kendimi insafsızca 
sorguya çekiyordum. 
Fakat hepsinden iğreniyordum! Ben on kron dilenmemiştim, ben bu parayı elimde 
tutmamışım bile; hemen vermiş, yüzlerini bir daha görmeyeceğim kaba insanlara 
devretmiş, onlara olan borcumu ödemiştim, ben böyle idim, icap edince son 
santimine kadar öderdim. Ylajali, benim tanıdığım Ylajali ise bana bu parayı 
gönderdiğine pişman olmazdı; o halde ben niçin kendi kendimle çekişiyordum? 
Bana ara sıra bir on kron göndermek onun yapabileceklerinin en azıydı hemen 
hemen. Kızcağız bana aşıktı, ha hay, hatta belki de çıldırasıya aşıktı... Bu 
düşünce enikonu koltuklarımı kabarttı. Şüphesiz aşıktı bana, kızcağız!.. 
Saat beş oldu. Uzun, sinirli uyarımlar sonunda tekrar takatim kesildi, 
kafamdaki o boş uğultuyu tekrar duymaya başladım. Gözlerimi tam karşıya 
boşluğa diktim, Fil eczanesinin oraya baktım. Açlık içimde kuduruyor, çok acı 
çekiyordum. Öylece oturmuş, havaya bakarken önünde yavaş yavaş bir siluet 
belirdi; derken açıkça gördüm, tanıdım. Eczanenin yanındaki pastacı kadındı 
bu.  
İrkildim, kanepede doğruldum, düşünmeye koyuldum. Evet, ta kendisi, aynı 
kadın, aynı tezgah gerisinde, aynı yerde! Hafif tertip bir iki ıslık çaldım, 
parmaklarımı şaklattım, kalkıp eczaneye doğru yürümeye başladım. Sersemliğin 
lüzumu yok! Ha bir çırağın parası olmuş, ha bir satıcının Kongsberg 
gümüşünden çil çil Norveç Pfennig’leri, vız gelirdi bana! Gülünç olmak 
istemiyordum, fazla gururdan ölebilirdi insan. 
Köşeye vardım, kadını göz hapsine alıp dikildim karşısına. Bir tanıdık gibi 
gülümsedim, başımı salladım; sözlerimi tekrar gelişimi tabu gösterecek 
şekilde sıralıyordum. Merhaba! dedim. Beni tanımadınız galiba? 
Ağırdan alarak: Hayır! dedi, yüzüme baktı. 
Beni tanımayışı çok hoş bir şakaymış gibi, daha da gülümsedim, devam ettim: 
Unuttunuz mu, hani size birkaç kron vermiştim? Yanılmıyorsam verirken de 
hiçbir şey dememiştim, adetimdir bu benim, üstünde durmamıştım. Namuslu 
kimselerle, alışverişte insanın önceden anlaşmasına, önemsiz şeyler için 
anlaşma yapmasına ne hacet. Evet, o zaman size o parayı işte ben vermiştim. 
Aa, sahi sizdiniz! Evet, hatırladım, şimdi çok iyi tanıdım sizi; düşünüyorum 
da... 
Paraya teşekkür etmesini önlemek istedim, bunun için de bir yandan gözlerimle 
tezgahta yiyecek araştırarak derhal cevap verdim: 
Evet, şimdi de pastaları almaya geldim. 
Kadın anlamadı. 
Pastaları! diye tekrar ettim. Şimdi de pastaları almaya geldim. Şüphesiz bir 
kısmını, birinci partiyi. Bugün için hepsi lazım değil bana. 
Pastaları almaya mı geldiniz? diye sordu kadın. Evet, tabii bunun için 
geldim! diye cevap verdim. Pastaları almaya geldiğimi hemen anlaması 
gerekirmiş gibi yüksek sesle güldüm. Tezgahtan da küçük bir çörek alarak 
yemeye başladım. 
Kadın bunu görünce kovuğunda doğruldu, mallarını korumak ister gibi bir 
davrandı şöyle; bunları çalmaya gelmiş olabileceğimi beklemediğini 
hissettirdi. 
Değil mi ya? dedim, öyle değil mi?Fakat yaman kadındı doğrusu! Birisi ona bir 
miktar emanet para versin de sonradan gelip geri istemesin, hayatında böyle 
bir şey görmüş müydü? Yoo! Şu halde? Yoksa öylece önüne bırakı. Verdim diye 
bu parayı çalınmış para mı sanmıştı ? Hayır, hiç de öyle zannetmişe 
benzemiyordu. Buna da söz yok, bu da cidden iyi bir şey! Beni namuslu bir 
adam bilmesi, nasıl diyeyim, onun kibarlığını gösteriyordu. Ha ha! Cidden pek 
hoştu doğrusu! 
Peki ama, ne diye verdiniz bana o parayı? Kadın kızmıştı, bağırıyordu. 
O parayı ona niçin verdiğimi açıkladım, sesimi yavaşlatarak, hüküm verir 
gibi, anlattım bunu: Bu benim adetimdir, ben böyle yaparım, çünkü bütün 
insanları çok dürüst kabul ederim ben. Ne zaman birisi bana bir senet yapmayı 
teklif etse başımı kaldırır: Hayır derim. Mersi! Allah şahidimdir, ben böyle 
yaparım. 
Fakat kadın hala anlamıyordu. 
Başka çarelere başvurdum, sert konuştum, her türlü manasızlığı yasak ettim 
kendime. Hiç olmadı mı, bir müşteri sizden alacağı şeylerin parasını hiç 
önceden, peşin olarak vermedi mi? diye sordum. Paralı müşteriler demek 
istiyorum, mesela, bir konsolos? Hiç olmadı mı? Bunun her gün rastlanan bir 
şey olduğunu eğer siz bilmiyorsanız bunda benim suçum ne? Başka memleketlerde 
adettir bu. Siz yurt dışına hiç çıkmadınız herhalde? Hayır, ya! Şu halde bu 
meselede siz bir fikir beyan edemezsiniz ki... dedim ve tezgahtaki pastalara 
el attım. 
Kadın, kızgın, homurdanıyor, bir şey almama ille de müsaade etmek 
istemiyordu; hatta pastanın birini elimden çekip tekrar yerine koydu, 
içerledim, tezgaha bir yumruk indirdim, kadını polisle tehdit ettim, İnsaflı 
davranıyorum. dedim. Benim olan pastaların hepsini alsam siz iflas edersiniz, 
size verdiğim para o kadar çoktu çünkü. Fakat ben param kadarım almıyorum, 
paramın yarı karşılığını alıyorum sadece. Bir daha da gelmeyeceğim üstelik. 
Allah korusun, madem ki böylesiniz! 
Nihayet kadın dört beş parça pasta koydu önüme; bunlara öyle yüksek bir fiyat 
biçti ki eh iste o kadar olur. Verdiklerini alıp gitmemi söyledi. Ben hala 
çekişiyordum; en azından bir kronumu dolandırdığını iddia ettim, ayrıca aşırı 
fiyatla beni sömürdüğümü söyledim, Biliyor musunuz, bu dolandırıcılığın 
cezası olduğunu? diye sordum. Allah esirgesin. Ömrünüz boyunca hapislerde 
çürürsünüz, sizi ihtiyar hurda sizi! önüme bir pasta daha fırlattı, dişlerim 
gıcırdatırcasına gitmemi söyledi. 
Ayrıldım. 
Hıh, böylesine numaracı bir pastacı kadına da hiç rastlamamıştım! Çarşıyı 
geçerken bir yandan pastaları yiyor, bir yandan yüksek sesle bu kadının 
edepsizliğini konuşuyordum. Birbirimize söylediklerimizi tekrarlıyor, kendimi 
ondan çok üstün buluyordum. Herkesin önünde göre göre pastaları atıştırıyor, 
bir yandan kendi kendime söyleniyordum. 
Pastalar peş peşe yok oluyor, ne kadar yesem banamısın demiyordu, açtım 
iliklerime kadar. Hay Allah, yetmeyişi ne fena! Açlığım öyle deşilmişti ki 
sonuncu pastada, bunu başından beri Vognmand caddesindeki oğlana, kızıl 
sakallı adamın başına tükürdüğü çocuğa saklamayı düşündüğümü unutuyor, onu da 
yiyordum az kaldı. O çocuk bir türlü aklımdan çıkmamış, yerinden fırlayışını, 
ağlayıp lanet edişini unutamamıştım. Adam başına tükürünce pencereme doğru 
dönmüş, sanki benim de gülüp gülmeyeceğimi görmek istemişti. Gidersem onu 
yine orda bulur muydum acaba Vognmand caddesine çabuk varmak için kendimi 
zorluyordum; dramımı yırttığım yere geldim, birkaç kağıt parçası yerde 
duruyordu hala; demin şaşkına çevirdiğim polisin uzağından geçtim; oğlanın 
oturmuş olduğu kaldırım kenarına vardım nihayet. 
Yoktu çocuk. Sokak hemen hemen boştu. Karanlık basmıştı, çocuğu göremiyordum, 
evine girmişti herhalde. Pastayı dikkatle kapının kenarına koydum, kapıyı 
hızlıca çalip hemen uzaklaştım. Görür dedim kendi kendime, dışarı çıkarsa 
hemen görür! Çocuk pastayı bulacak diye duyduğum aptalca sevinçten gözlerim 
yaşardı. 
Tekrar demiryolu rıhtımına gittim. 
Artık açlığım geçmişti, fakat yediğim şekerli şeyler midemi bulandırıyordu. 
En çılgınca düşünceler kafamda yeniden tepinmeye başlamışlardı: Gizlice bu 
gemilerden birinin halatlarını kessem nasıl olurdu? Yangın var, diye 
bağırmaya başlasam ansızın? Rıhtım boyunca yürüyüşüme devam ettim, bir 
sandığın üzerine oturdum, ellerimi kavuşturdum; kafamın gittikçe daha fazla 
karıştığım hissediyordum. Hiç kımıldamıyor, kendimi koyvermemek için hiçbir 
teşebbüste bulunmuyordum. 
Oturmuş, Rus bandıralı gemiye, Copegoro’ya bakıyordum. Küpeştede bir adam 
gördüm, kırmızı iskele fenerleri adamın başını aydınlatıyordu, ayağa kalkıp 
uzaktan onunla konuşmaya başladım. Belli bir maksatla söylemiyor, cevap dahi 
beklemiyordum. Sordum: 
Hareket bu akşam mı, Kaptan? 
Evet, biraz sonra! cevabım verdi adam. İsveççe konuşuyordu. Şu halde 
Finlandiyalı, diye düşündüm. 
Ha ha. Bir adama ihtiyacınız var mı? Var da dese, yok da dese, o anda hepsi 
birdi; vereceği cevap aynıydı benim için. Bekledim, yüzüne baktım. 
Hayır! dedi. Bize genç bir tayfa lazım. 
Genç tayfa! Bir silkindim, gizlice gözlüğümü çıkarıp cebime soktum, iskeleden 
güverteye çıktım. 
Denizci değilim. dedim. Ama ne iş verirseniz yaparım. Yolculuk ne tarafa? 
Safra var, gemide, Leeds’e gidiyoruz, oradan kömür yükleyip Cadix’e 
gideceğiz. 
Musallat oldum adama.  
Benim için hepsi bir, neresi olursa olsun. Ben işime bakarım. 
Adam durakladı, yüzüme baktı, düşündü: 
Hiç sefere çıkmadın mı? diye sordu. 
Hayır. Ama dedim ya, siz bir iş verin bana, yaparım. 
Her şeye alışkınım ben. 
Tekrar düşündü. Bu gemiyle gitmeyi, kafama iyice koymuştum o anda; yine 
karaya defedilebilirim, diye ödüm kopuyordu. 
Ee, ne diyorsunuz, Kaptan? diye sordum nihayet. Ne olursa olsun sahiden 
yaparım. Söz! Bana gösterilenden daha fazlasını yapmazsam şerefsizim, icap 
ederse ardarda üç vardiya beklerim. Bu benim hoşuma gider, dayanırım, da! Son 
sözlerim üzerine hafifçe gülümseyerek: Peki, peki, görelim bakalım! dedi 
Kaptan. Olmazsa İngiltere’de ayrılırız. Tabii! diye cevap verdim, sevinçli. 
Daha olmazsa İngiltere’de ayrılabileceğimizi tekrarladım. 
Sonra, Kaptan bana yapacağım işi gösterdi... 
Limandan ayrıldık. Hararetten, bitkinlikten terlemiş bir halde doğruldum, 
şöyle bir karaya baktım; şehre ve Kristiania’ya şimdilik hoşça kal, dedim. 
 
